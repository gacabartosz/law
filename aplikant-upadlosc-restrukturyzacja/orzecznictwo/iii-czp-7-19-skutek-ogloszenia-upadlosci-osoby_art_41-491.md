# Część 1/1
## Art. 41 - Art. 491

---

Zakres: Art. 41 - Art. 491
Liczba artykułów: 10
Liczba wierszy: 420

---

art. 41 § 1 k.r.o.), a nawet się temu sprzeciwiał. Pokrzywdzenie to ulega zwiększeniu w razie powstania
sytuacji uzasadniającej stosowanie art. 125 ust. 3 p.u., zwłaszcza że konsumentowi nie można stawiać
wymagania ustanowienia rozdzielności majątkowej na wypadek złożenia wniosku o ogłoszenie upadłości.
Sąd Najwyższy zwrócił uwagę, że małżonek dłużnika mający ponosić tak daleko idące konsekwencje
ogłoszenia upadłości nie jest stroną postępowania upadłościowego, w postępowaniu upadłościowym
konsumentów nie ma zastosowania domniemanie z art. 124 ust. 4 p.u., a kodeks rodzinny i opiekuńczy
zakłada, iż majątek wspólny powstał w wyniku wspólnej pracy obojga małżonków. Zaznaczył, że
pokrzywdzenie małżonka dłużnika jest jeszcze wyraźniejsze, gdy w skład majątku wspólnego wchodzi
lokal mieszkalny lub dom jednorodzinny, w którym ten małżonek mieszka z innymi członkami rodziny.
Wejście tych składników do masy upadłości, a następnie ich zbycie w ramach likwidacji masy może trwale
pozbawić małżonka upadłego możliwości zaspokojenia potrzeb mieszkaniowych, czego nie niwelują
postanowienia art. 491
13 
p.u. Wskazał również, że w przypadku upadłości konsumenckiej ochrona
interesów wierzycieli realizowana w myśl zasady optymalizacji nie może być wykonywana z uszczerbkiem
dla jej oddłużeniowej funkcji, co jest istotną wskazówką interpretacyjną dla prawidłowej wykładni art. 491
1 
i nast.p.u., w razie kolizji interesów niewypłacalnego dłużnika niebędącego przedsiębiorcą oraz jego
wierzycieli.
Uzasadnienie prawne
Sąd Najwyższy zważył, co następuje:
Zgodnie z art. 53 ust. 1 Rozporządzenia Prezydenta Rzeczpospolitej z dnia 24 października 1934 r. Prawo
upadłościowe (tekst jedn.: Dz. U. z 1991 r. Nr 118, poz. 52 ze. zm.) w razie upadłości jednego z
małżonków, jeżeli między małżonkami ustanowiona była wspólność majątkowa lub wspólność dorobku,
majątek wspólny wchodził do masy upadłości.
Rozwiązanie to jest kontynuowane w art. 124 ust. 1 p.u. zgodnie z którym, z dniem ogłoszenia upadłości

małżonka pozostającego we wspólności majątkowej małżeńskiej między małżonkami powstaje ex lege
rozdzielność majątkowa (art. 53 § 1 k.r.o.), cele bowiem upadłości, w której dochodzi do likwidacji
składników masy, w sposób oczywisty kolidują z konstrukcją współwłasności łącznej (art. 35 k.r.o.). Cały
majątek wspólny, którego podział nie jest dopuszczalny, wchodzi do masy upadłości, która jest majątkiem
upadłego (art. 61 p.u.) i jest przeznaczany na zaspokojenie wierzycieli. Małżonek upadłego w zamian za
konieczność znoszenia objęcia postępowaniem upadłościowym składników majątku wspólnego oraz
wyłączenia prawa podziału tego majątku uzyskuje prawo do zgłoszenia wierzytelności pieniężnej
odpowiadającej wartości jego udziału w majątku wspólnym, która jest zaspakajana w kategorii drugiej (art.
342 ust. 1 pkt 2 p.u.), proporcjonalnie z innymi nieuprzywilejowanymi wierzycielami. W wyniku
ogłoszenia upadłości dochodzi nie tylko do ustania wspólności, ale również do sui generis podziału majątku
wspólnego. Małżonek upadłego nie może tym samym domagać się wyłączenia z masy upadłości udziału w
majątku wspólnym (por. wyrok Sądu Najwyższego z dnia 19 lutego 2009 r., II CSK 469/08, "Palestra"
2009, nr 3-4, s. 255).
W chwili wejścia w życie ustawy prawo upadłościowe z dnia 28 lutego 2003 r. (1 października 2003 r.)
regulacja przyjęta w art. 124 ust. 1 p.u. była przez ustawodawcę uzasadniana rozwiązaniem
obowiązującym wówczas w prawie materialnym, przewidującym że wierzyciel, którego dłużnikiem był
tylko jeden z małżonków, mógł żądać zaspokojenia z majątku wspólnego (art. 41 § 1 k.r.o. w brzmieniu
obowiązującym do dnia 20 stycznia 2005 r.).
Do istotnych zmian zasad odpowiedzialności małżonka za długi doszło na podstawie ustawy z dnia 17
czerwca 2004 r. o zmianie ustawy - Kodeks rodzinny i opiekuńczy oraz niektórych innych ustaw (Dz. U.
Nr 162, poz. 1691). Od wejścia w życie tej ustawy wierzyciel może żądać zaspokojenia z majątku
wspólnego, jeżeli małżonek zaciągnął zobowiązanie za zgodą drugiego małżonka (art. 41 § 1 k.r.o.), a
także jeżeli egzekucja dotyczy ściśle określonych składników majątku wspólnego wymienionych w art. 41

§ 2 k.r.o. Procesowym odzwierciedleniem tej nowelizacji były zmiany w kodeksie postępowania cywilnego
regulujące zasady uzyskania przez wierzyciela klauzuli wykonalności uprawniającej do wszczęcia
egzekucji z majątku wspólnego (art. 776
1 
oraz art. 787-787
2 
k.p.c.). W konsekwencji, od dnia 20 stycznia
2005 r. zasady odpowiedzialności z majątku wspólnego małżonków na gruncie kodeksu rodzinnego i
opiekuńczego oraz prawa upadłościowego przestały być jednolite. Mimo wielokrotnych nowelizacji prawa
upadłościowego ustawodawca nie znalazł jednak podstaw do zmiany art. 124 ust. 1 p.u.
Nowelizacje prawa upadłościowego związane z upadłością osób fizycznych nieprowadzących działalności
gospodarczej nie wskazują, by wolą ustawodawcy było odmienne ukształtowanie sytuacji prawnej
małżonka upadłego w postępowaniu odrębnym (art. 491
1
-491
23 
p.u.). Wprowadzając do polskiego
systemu prawnego ustawą z dnia 5 grudnia 2008 r. postępowanie w sprawie upadłości konsumenckiej
przyjęto, że ma być ono uregulowane jako jedno z postępowań odrębnych, co pozwoli na uniknięcie
powtórzeń i zbędnych odesłań, z uwzględnieniem wyłączenia tych przepisów, których stosowanie w

postępowaniu upadłościowym w sprawach konsumenckich byłoby nieodpowiednie.
Pierwsza nowelizacja postępowania odrębnego nastąpiła ustawą z dnia 29 sierpnia 2014 r. o zmianie
ustawy Prawo upadłościowe i naprawcze, ustawy o Krajowym Rejestrze Sądowym oraz ustawy o kosztach
sądowych w sprawach cywilnych (Dz. U. z 2014 r. poz. 1306). Przyjęto w niej, że wskazane jest
rozszerzenie katalogu wyłączeń zawartego w art. 491
2 
ust. 1 p.u., nie znaleziono jednak ponownie podstaw
do wyłączenia odpowiedniego stosowania art. 124-126 p.u.
Kolejna nowelizacja, dokonana ustawą z dnia 15 maja 2015 r. Prawo restrukturyzacyjne (Dz. U. z 2016 r.
poz. 1574), zmieniła cele postępowania upadłościowego w stosunku do upadłego będącego osobą fizyczną
prowadzącą działalność gospodarczą przez wskazanie, że również w stosunku do tego podmiotu, a nie
tylko osoby fizycznej nieprowadzącej działalności gospodarczej, oddłużenie jest jednym z celów
postępowania upadłościowego.
Ustawą z dnia 30 sierpnia 2019 r. o zmianie ustawy - Prawo upadłościowe oraz niektórych innych ustaw
(Dz. U. z 2019 r. poz. 1802 - "ustawa z dnia 30 sierpnia 2019 r."), dokonano między innymi zmian lub
wprowadzono nowe regulacje w art. 2 i art. 125 ust. 3, a także zmodyfikowano znaczną część przepisów
dotyczących postępowania odrębnego objętych tytułem V części trzeciej prawa upadłościowego. W
zakresie art. 2 p.u. ostatecznie zunifikowano cele postępowania upadłościowego w stosunku do osób
fizycznych, niezależnie od tego, czy prowadzą (prowadzili) czy też nigdy nie prowadzili działalności
gospodarczej. Zmiana art. 125 ust. 3 p.u. ma umożliwiać obronę byłego małżonka lub małżonka upadłego
przed objęciem masą upadłości majątku, który w ciągu roku przed dniem złożenia wniosku o ogłoszenie
upadłości przestał być majątkiem wspólnym w wyniku rozwodu, separacji lub ubezwłasnowolnienia
jednego z małżonków. Nowelizacja objęła także art. 491
2 
ust. 1 p.u. w celu doprecyzowania relacji
przepisów dotyczących postępowania odrębnego w odniesieniu do przepisów ogólnych. Nie znaleziono
jednak po raz kolejny podstaw do wyłączenia stosowania w postępowaniu odrębnym art. 124-126 p.u.
Ponadto, w ramach podwyższenia standardów gwarancji procesowych praw małżonka dłużnika, dodano

art. 691
6a 
ust. 2 p.u., nakładając na syndyka obowiązki informacyjne. W zawiadomieniu o ogłoszeniu
upadłości skierowanym do małżonka dłużnika syndyk jest zobligowany pouczyć go o treści art. 124-126,
491
14 
ust. 5, 6 i 8, art. 491
14a 
i 491
16 
p.u.
Sąd Najwyższy nie dokonywał wykładni pojęcia "odpowiednie stosowanie" zawartego w art. 491
2 
p.u.
Wskazywał jedynie w kontekście problematyki niezwiązanej wprost z analizowanym zagadnieniem
prawnym, że art. 124 ust. 1 p.u. jest normą wyjątkową, rozszerzającą odpowiedzialność małżonka z
majątku wspólnego za długi drugiego małżonka w stosunku do zasad ogólnych (art. 41 § 1 k.r.o.), powinien
zatem być wykładany ścieśniająco (por. postanowienie Sądu Najwyższego z dnia 30 października 2008 r.,
II CSK 242/08, nie publ.). Rozważał również, głównie na tle sporów między małżonkami o prawo
własności niezlikwidowanych składników masy po umorzeniu lub zakończeniu postępowania
upadłościowego, w jakiej postaci majątek wspólny wchodzi do masy upadłości. Przeważa pogląd, że użycie

w art. 124 ust. 1 p.u. pojęcia "majątek wspólny" oznacza, iż do masy upadłości wchodzą wszystkie
składniki majątku wspólnego objętego wspólnością w chwili ogłoszenia upadłości i w takiej właśnie
postaci. W konsekwencji ogłoszenie upadłości nie powoduje przejścia ex lege na upadłego składników
majątku wspólnego, celem bowiem tej regulacji nie jest poprawienie sytuacji majątkowej upadłego kosztem
majątku jego małżonka. Małżonek upadłego posiada nadal udział w majątku wspólnym, z tym że jego
uprawnienia wiążące się z takim udziałem przekształcają się w prawo zgłoszenia wierzytelności pieniężnej
sędziemu - komisarzowi wraz z uprawnieniem do żądania ustalenia nierównych udziałów (art. 43 § 2 i 3
k.r.o.) (por. wyroki Sądu Najwyższego z dnia 10 listopada 1976 r., II CR 268/76, OSNCP 1977, Nr 10, poz.
188, i z dnia 30 października 2008 r., II CSK 276/08, OSNC - ZD 2009, nr C, poz. 68, oraz postanowienia
Sądu Najwyższego z dnia 7 listopada 2008 r., II CSK 317/08, nie publ., i z dnia 16 października 2008 r., III
CZP 97/08, nie publ.). Sąd Najwyższy wypowiadał się także co do zakresu podmiotowego art. 124 ust. 1
p.u., wskazując, że nie ma on zastosowania w razie ogłoszenia upadłości osoby, która w dniu ogłoszenia
upadłości nie pozostawała w związku małżeńskim (por. postanowienie Sądu Najwyższego z dnia 9
listopada 2018 r., V CSK 615/17, OSNC 2019, nr 7-8, poz. 86).
W doktrynie zarysowały się w tym przedmiocie dwa stanowiska. Zdecydowanie dominuje pogląd
zakładający stosowanie art. 124 ust. 1 p.u. w upadłości konsumenckiej wprost, bez żadnych modyfikacji,
odwołujący się do wykładni językowej, funkcji postępowania upadłościowego oraz względów
pragmatycznych. Argumentuje się, że ustawodawca nie zdecydował się w sposób odrębny uregulować w
konsumenckim postępowaniu upadłościowym stosunków majątkowych małżeńskich, a przepisy o
postępowaniu upadłościowym w sprawach konsumenckich, mimo odmienności podmiotowej, opierają się
w dużej mierze na tej samej konstrukcji co postępowanie upadłościowe w stosunku do przedsiębiorców.
Prezentowany jest także odosobniony pogląd przeciwny, który z odwołaniem do argumentów natury
systemowej i celowościowej neguje stosowanie wprost art. 124 ust. 1 zdanie drugie p.u. w upadłości
konsumenckiej. Eksponuje on przede wszystkim odmienne cele tej upadłości, pokrzywdzenie małżonka
dłużnika oraz niespójność innej wykładni z zasadami odpowiedzialności małżonka za zobowiązania
zaciągane przez jednego z nich.
W nauce od dawna zwraca się natomiast uwagę na dysfunkcję obecnej regulacji prawnej w kontekście
przepisów prawa rodzinnego i egzekucyjnego, formułując różne koncepcje ich unormowania de lege
ferenda. Wskazuje się, że jest ona krzywdząca dla małżonka upadłego, niedostosowana do prawa
materialnego oraz nieracjonalna z perspektywy interesów różnych wierzycieli małżonków. Ponadto tworzy
wiele problemów konstrukcyjnych i praktycznych w razie ogłoszenia upadłości obojga małżonków.
Zaznacza się jednak, że nie istnieją proste i oczywiście uzasadnione rozwiązania, które w sposób
zadawalający usuwają deficyty obecnej regulacji, nie powodując przy tym szkodliwych skutków
ubocznych.
Zgodnie z art. 491
2 
ust. 1 p.u., w sprawach nieuregulowanych w tytule V przepisy o postępowaniu

upadłościowym stosuje się odpowiednio, z wyjątkiem przepisów wyraźnie wymienionych, wśród których
brak art. 124-126 p.u. Stosowanie odpowiednie oznacza możliwość zastosowania wprost, z modyfikacją
uwzględniającą specyfikę upadłości konsumenckiej w świetle funkcjonalnych dyrektyw interpretacyjnych
lub całkowite odstąpienie od jego stosowania. W świetle wykładni logiczno - językowej stanowisko o
całkowitym niestosowaniu art. 124 ust. 1 p.u. w upadłości konsumenckiej należy odrzucić, gdyby bowiem
zamiarem ustawodawcy było wyłączenie stosowania tego przepisu, to wyraźnie by to unormował w art.
491
2 
ust. 1 p.u., wielokrotnie go nowelizując. Rozstrzygając problem odpowiedniego stosowania art. 124
ust. 1 zdanie drugie p.u. w upadłości konsumenckiej należy zatem dokonać wyboru między stosowaniem
tej regulacji wprost, czego konsekwencją jest przyjęcie, że wskutek ogłoszenia upadłości małżonka
powstaje ustrój rozdzielności majątkowej, a do masy upadłości wchodzi - poza majątkiem osobistym -
również majątek wspólny, a stosowaniem jej z modyfikacją, z uwzględnieniem celu i charakteru
postępowania upadłościowego konsumentów.
Za stosowaniem art. 124 ust. 1 p.u. wprost jednoznacznie przemawia wykładnia historyczna oraz zmiany
prawa upadłościowego dokonane ustawą z dnia 30 sierpnia 2019 r. Analiza zmian legislacyjnych w prawie
upadłościowym w ciągu wielu lat funkcjonowania wskazuje, że istniejące rozwiązanie jest świadomą
decyzją ustawodawcy, który w sposób odrębny w stosunku do zasad ogólnych traktuje zaspokojenie
wierzycieli w postępowaniu upadłościowym. Nowelizacja prawa upadłościowego ustawą z dnia 30 sierpnia
2019 r. nie ma wprawdzie zastosowania w sprawie (art. 9 ustawy), ale ma znaczenie dla ustalenia wykładni

art. 124 ust. 1 zdanie drugie w związku z art. 491
2 
ust. 1 p.u., gdyż potwierdza i przesądza, jak należy
rozumieć odpowiednie stosowanie tego przepisu w upadłości konsumenckiej. Na konieczność stosowania
go wprost wskazuje nowelizacja art. 491
2 
ust. 1 p.u., w którym po raz kolejny nie wyłączono stosowania

art. 124-126 p.u. Wprowadzenie w art. 691
6a 
ust. 2 p.u. obowiązku pouczenia małżonka dłużnika o treści

art. 124-126, art. 491
14 
ust. 5, 6 i 8 p.u. oraz art. 491
14a 
p.u., a także art. 491
16 
p.u. również stanowi
jednoznaczne potwierdzenie stawianej tezy. Ustawodawca nie przyjmowałby takiej regulacji, gdyby nie stał
na stanowisku, że art. 124 ust. 1 zdanie drugie p.u. ma zastosowanie w upadłości konsumenckiej wprost, a
o takiej właśnie treści tego przepisu syndyk jest zobligowany pouczyć małżonka dłużnika. Z uzasadnienia
projektu ustawy wynika, że nałożenie na syndyka obowiązków informacyjnych ma na celu umożliwienie
małżonkowi upadłego uzyskania informacji o prawach przysługujących w związku z ogłoszeniem
upadłości dłużnika (małżonka) oraz o możliwych sposobach uczestnictwa w postępowaniu, w
szczególności o możliwości dochodzenia należności z tytułu udziału w majątku wspólnym, ewentualnie
złożeniu własnego wniosku o ogłoszenie upadłości. Analogiczny obowiązek nałożono na syndyka w
przepisach ogólnych (art. 176
1
b p.u.). Ocenę tę wspiera również złagodzenie negatywnych dla małżonka
skutków art. 124 ust. 1 w związku z art. 491
2 
ust. 1 p.u. przez przyznanie mu powództwa lub zarzutu, ale
tylko w sytuacjach, o których mowa w art. 125 ust. 3 zdanie drugie p.u., co jest reakcją ustawodawcy na
zdarzające się w praktyce pokrzywdzenie małżonka.
Ustawodawca zdecydował także o uchyleniu art. 491
13 
p.u., a w to miejsce wprowadził art. 342a p.u., co

oznacza, że do uzyskania kwoty odpowiadającej przeciętnemu czynszowi najmu lokalu mieszkalnego,
jeżeli w skład masy upadłości wchodzi lokal mieszkalny lub dom jednorodzinny, jest uprawniony upadły
będący osobą fizyczną, niezależnie od tego czy przysługuje mu status przedsiębiorcy. Istnienie zatem
obecnie w przepisach odrębnych art. 491
13 
p.u., w którym uprawnienie to przysługuje osobom fizycznym
nieprowadzącym działalności gospodarczej, nie może uzasadniać podstawy do odmowy stosowania wprost

art. 124 ust. 1 zdanie drugie p.u. w upadłości konsumenckiej. Nie stanowi jej również specyfika upadłości
konsumenckiej i zasadnicza odmienność sytuacji małżonka upadłego przedsiębiorcy. Konstrukcje
upadłości przedsiębiorcy i konsumenta są podobne; wszystkie opisywane w doktrynie dysfunkcje
analizowanej regulacji odnoszą się zarówno do małżonka upadłego nieprowadzącego działalności
gospodarczej, jak i do przedsiębiorcy, samoistnie nie uzasadniają tezy, że art. 124 ust. 1 zdanie drugie w
upadłości konsumenckiej nie powinien być stosowany wprost.
Co do zasady dochody z działalności gospodarczej prowadzonej przez jednego z małżonków wchodzą w
skład majątku wspólnego (art. 31 § 2 pkt 1 k.r.o.). Domniemanie, że majątek wspólny powstały w okresie
prowadzenia przedsiębiorstwa przez upadłego został nabyty ze środków pochodzących z dochodów tego
przedsiębiorstwa (art. 124 ust. 4 p.u.), służy przerzuceniu na małżonka upadłego ciężaru dowodu na
wypadek zgłoszenia powództwa o wyłączenie mienia z masy upadłości ewentualnie żądania ustalenia
nierównych udziałów w majątku wspólnym. Artykuł 124 ust. 1 p.u. przewiduje wejście majątku wspólnego
w skład masy upadłości w chwili jej ogłoszenia, niezależnie od zasadności domniemania wynikającego z

art. 124 ust. 4 p.u. i możliwości małżonka dłużnika jego obalenia. Nie można nie dostrzec, że upadłość
konsumencka ma zastosowanie również do osób fizycznych, które prowadziły działalność gospodarczą.
Nie ma istotnych racji, dla których małżonkowie tych osób mają być w odmiennej sytuacji w zakresie
statusu prawnego majątku wspólnego, niż małżonkowie osób, które nadal prowadzą taką działalność.
Nie przekonuje argument dotyczący podwyższonego miernika staranności (art. 355 § 2 k.c.), istotą bowiem
problemu nie są obowiązki, które można przypisać przedsiębiorcy lecz jego małżonkowi. Zawarcia umowy
ustanawiającej rozdzielność majątkową nie można traktować, jako szczególnego wymagania; jest to raczej
wyraz zwykłej dbałości o swoje sprawy. Ponadto ustrój wspólności majątkowej jest najbardziej zgodny z
istotą małżeństwa jako ścisłej wspólnoty osobowo - majątkowej, a małżonek dłużnika pozostający w takim
ustroju, jest z reguły najbardziej zorientowany w sytuacji majątkowej współmałżonka i najwcześniej ma
możliwość podjęcia ochrony swoich praw.
Pewnym uzasadnieniem dla odrębnego potraktowania małżonków przedsiębiorców w postępowaniu
upadłościowym może być art. 42 § 2 k.r.o. i jego procesowy odpowiednik (art. 787
1 
k.p.c.), w zakresie
możliwości prowadzenia egzekucji z przedmiotów majątkowych wchodzących w skład przedsiębiorstwa,
jeżeli wierzytelność powstała w związku z jego prowadzeniem. Artykuł 124 ust. 1 zdanie drugie p.u.
obejmuje jednak cały majątek wspólny, a nie jego składnik w postaci przedsiębiorstwa prowadzonego
przez upadłego. Ponadto nowelizacja prawa upadłościowego z dnia 30 sierpnia 2019 r. ujednolica w dużym

stopniu sytuację osób prowadzących i nieprowadzących działalności gospodarczej.
Do przeciwnych wniosków nie prowadzą odmienne funkcje postępowania upadłościowego w stosunku do
przedsiębiorców i osób fizycznych nie prowadzących działalności gospodarczej. Podstawową zasadą
postępowania upadłościowego dłużnika prowadzącego działalność gospodarczą jest w obecnym stanie
prawnym zasada optymalizacji, zgodnie z którą majątek dłużnika ma być maksymalnie wykorzystany do
zaspokojenia roszczeń wierzycieli (art. 2 ust. 1 p.u.). W upadłości konsumenckiej ustępuje ona
doprowadzeniu do umorzenia zobowiązań upadłego nie wykonanych w postępowaniu upadłościowym
(funkcja oddłużeniowa), a dopiero jeżeli jest to możliwe, doprowadzeniu do zaspokojenia roszczeń
wierzycieli w jak najwyższym stopniu (art. 2 ust. 2 p.u.). Kolizje między tymi celami w postępowaniu
upadłościowym konsumenta powinny być zatem rozstrzygane na korzyść upadłego, a nie jego wierzycieli,
nie dostarcza to jednak argumentów na rzecz odmowy objęcia majątku wspólnego masą upadłości. Funkcja
oddłużeniowa upadłości konsumenta polega, na daniu mu drugiej szansy po umorzeniu zobowiązań
niewykonanych w postępowaniu upadłościowym, a nie na zadbaniu o jego interes przez pozostawienie mu
jak największego majątku. Istotna różnica w zastosowaniu art. 124 ust. 1 p.u. odnosi się w analizowanym
zakresie do małżonka dłużnika, a nie do upadłego, którego udział w majątku wspólnym wchodzi do masy
upadłości niezależnie od tego, czy art. 124 ust. 1 p.u. będzie stosowany wprost czy z modyfikacjami. Nie
można zatem prymatem funkcji oddłużeniowej adresowanej do upadłego uzasadniać odmowy stosowania
wprost art. 124 ust. 1 p.u. w upadłości konsumenckiej do jego małżonka. Ponadto w dniu 24 marca 2020 r.
wejdzie w życie nowelizacja art. 2 p.u., powracająca do prymatu zasady optymalizacji w stosunku do
wszystkich podmiotów objętych postępowaniem upadłościowym i ujednolicająca z perspektywy celów
tego postępowania sytuację konsumentów, byłych przedsiębiorców i osób fizycznych prowadzących
działalność gospodarczą. W konsekwencji również w upadłości konsumenckiej przeobrażenia zachodzące
w zakresie więzi majątkowej między małżonkami, jako ściśle podporządkowane zaspokojeniu wierzycieli,
nie pozostają w sprzeczności z celami postępowania upadłościowego.
Takiemu stanowisku nie stoją na przeszkodzie względy systemowe związane z zasadami
odpowiedzialności małżonka za zobowiązania zaciągnięte przez jednego z małżonków (art. 41 § 1 k.r.o.).
Przede wszystkim nie mają one wprost odniesienia do postępowania upadłościowego, grupującego z reguły
wielu wierzycieli, których możliwości zaspokojenia się z majątku wspólnego w egzekucji singularnej mogą
się kształtować odmiennie. Prawo upadłościowe nie przewiduje żadnego ogólnego trybu ograniczania
zaspokojenia wierzycieli uznanych na liście wierzytelności do określonej części masy upadłości. Nie jest to
jednak regulacja nie do zaakceptowania na gruncie prawa upadłościowego, z uwzględnieniem jego
procesowo - materialnego charakteru, gdyż prawo to częstokroć traktuje wierzycieli "ryczałtowo",
pomijając interes indywidualny i kierując się ogólnym interesem wierzycieli.
Przyjęcie, że do masy upadłości wchodzi jedynie udział upadłego w majątku wspólnym, zdecydowanie
zwężałoby odpowiedzialność z majątku wspólnego w porównaniu z zasadami przewidzianymi w art. 41

k.r.o., w tych wszystkich przypadkach, w których wierzyciel zabezpieczył swoje interesy i uzyskał zgodę
małżonka na zaciągnięcie zobowiązania. Uznanie, że w takiej sytuacji do masy upadłości wchodzi jedynie
udział upadłego we współwłasności, powstały po ustaniu małżeńskiej wspólności ustawowej, może być
rażąco niekorzystne dla wierzycieli, którzy działali w zaufaniu do zasad wynikających z kodeksu
rodzinnego i opiekuńczego. Odmienna sytuacja będzie miała miejsce, gdy do masy upadłości wejdzie
udział małżonka w majątku wspólnym, mimo że nie wyrażał on zgody na zaciągnięcie długu przez
upadłego, co rozszerza jego odpowiedzialność w stosunku do zasad wynikających z art. 41 § 1 k.r.o.
Pokrzywdzenie małżonka upadłego będzie jeszcze wyraźniejsze, gdy majątek wspólny powstał przede
wszystkim z jego dochodów.
W obecnym stanie prawnym nie można jednak w pełni dostosować ochrony małżonka upadłego w
postępowaniu upadłościowym do zasad prawa materialnego, gdyż występuje w nim wielu wierzycieli i do
ich zaspokojenia tworzy się masę upadłościową, a okoliczności uzasadniające ograniczenie
odpowiedzialności, dotyczą relacji między określonym wierzycielem a dłużnikiem lub małżonkiem
dłużnika. W prawie upadłościowym ustawodawca nie stworzył rozwiązań polegających na
wyselekcjonowaniu kilku mas upadłości, do których wierzyciele mieliby zróżnicowany dostęp.
Nie można również pomijać, że art. 41 k.r.o. nie obejmuje sytuacji w których dłużnikami są oboje
małżonkowie, a zobowiązanie dotyczy ich wspólnego mienia (art. 370 k.c.), oraz gdy zostało ono
zaciągnięte przez jednego z nich w sprawach wynikających z zaspakajania zwykłych potrzeb rodziny (art.
30 § 1 k.r.o). W upadłości konsumenckiej znaczna część długów może pochodzić właśnie z zobowiązań
wynikających z powtarzalnych czynności, dotyczących wspólnego gospodarstwa domowego i wychowania
dzieci.
Odpowiedzialność małżonków za zobowiązania o charakterze publicznoprawnym, które podlegają
zaspokojeniu w postępowaniu upadłościowym, również jest z reguły surowsza (por. art. 26, 29 i 110
ustawy z dnia 29 sierpnia 1997 r. Ordynacja podatkowa, tekst jedn.: Dz. U. z 2019 r. poz. 900 z późn. zm.
oraz art. 31 i 32 ustawy z dnia 13 października 1998 r. o systemie ubezpieczeń społecznych, tekst jedn.:
Dz. U. z 2019 r. poz. 300, z późn. zm., a także art. 28 k.k.w.). Rozwiązania materialnoprawne dotyczące
odpowiedzialności małżonka za zobowiązania publicznoprawne współmałżonka i przyznane mu
instrumenty ochrony nie są również w pełni zsynchronizowane z art. 41 k.r.o., co ma swoje uzasadnienie w
ich specyfice.
Ustawodawca chroni małżonka upadłego i jego wierzycieli w ograniczonym zakresie, przez regulację
wyłączającą z masy upadłości przedmioty służące wyłącznie małżonkowi upadłego do prowadzenia
działalności gospodarczej lub zawodowej, choćby były objęte majątkową wspólnością małżeńską, z
wyjątkiem przedmiotów majątkowych nabytych do majątku wspólnego w ciągu dwóch lat przed dniem
złożenia wniosku o ogłoszenie upadłości (art. 124 ust. 5 p.u.). W ustawie nowelizującej z dnia 30 sierpnia
2019 r. złagodzono regulację art. 125 p.u., ograniczając tym samym częstotliwość przypadków, w których

małżonek (były małżonek) ponosi odpowiedzialność za długi zaciągnięte przez upadłego, bez jego wiedzy
lub zgody po rozwodzie albo separacji. Dalej idącą ingerencję uznano za bezpodstawną, ponieważ
notoryjne są przypadki celowego wykorzystywania umowy o ustanowienie rozdzielności majątkowej
małżeńskiej oraz sądowego zniesienia wspólności majątkowej z datą poprzedzającą dzień orzekania - przez
działających zgodnie małżonków, którzy zmierzają w ten sposób do utrudnienia lub uniemożliwienia
wierzycielom ściągnięcia ich wierzytelności (por. wyrok Sądu Najwyższego z dnia 24 stycznia 1996 r., II
CRN 138/95, nie publ.).
Nie można również pomijać, że prawo upadłościowe zawiera dużo regulacji szczególnych, które trudno
uznać za sprawiedliwe w stosunku do zasad ogólnych. Jest to podyktowane specyfiką tego postępowania i
dotyczy także praw osób trzecich, które wchodzą w relacje cywilnoprawne z upadłym, nie uzyskując tego
samego zakresu ochrony, który by im przysługiwał poza postępowaniem upadłościowym (np. art. 84 ust. 2,

art. 98 i 102 ust. 1 p.u.). Taka szczególna regulacja jest tym bardziej uzasadniona w stosunku do małżonka
upadłego, gdyż współpracujący ze sobą małżonkowie mogą podjąć wiele czynności godzących w słuszne
interesy wierzycieli. Dążenie do pełnej spójności systemu nie może uzasadniać rozwiązań, które mogą
doprowadzić do niewydolności upadłości konsumenckiej.
Konsekwencji stosowania art. 124 ust. 1 wprost w upadłości konsumenckiej nie należy również postrzegać
jako przeszkody w skorzystaniu z możliwości oddłużenia; chodzi raczej o stymulację do podjęcia
racjonalnej decyzji z perspektywy ważenia korzyści, które daje upadłość, w konfrontacji z zachowaniem
majątku wspólnego. Porównanie art. 41 § 1 k.r.o. oraz art. 776
1 
i 787 - 787
2 
k.p.c. z art. 124 ust. 1 p.u.
wskazuje, że postępowanie upadłościowe może być dla wierzycieli w pewnych sytuacjach korzystniejsze,
niż prowadzenie egzekucji singularnej. Nie można jednak pomijać, że w stosunku do osób fizycznych
nieprowadzących działalności gospodarczej wierzyciele nie mogą zainicjować takiego postępowania (z
wyjątkiem określonym w art. 8 p.u.), a decyzja o złożeniu wniosku o upadłość pozostawiona jest co do
zasady dłużnikowi (art. 491
2 
ust. 3 p.u.). Ponadto, w zdecydowanej większości wypadków wierzyciele
upadłego są jednocześnie wierzycielami małżonka, co czyni celowym złożenie przez niego wniosku o
ogłoszenie upadłości. Obserwacja praktyki wskazuje, że właśnie na takie rozwiązanie najczęściej decydują
się oboje małżonkowie, oddłużenie bowiem tylko jednego z nich nie zabezpiecza w sposób wystarczający
interesów rodziny.
Słaba pozycja małżonka dłużnika w postępowaniu upadłościowym niedostatecznie uwzględnia cele ustroju
wspólności majątkowej małżeńskiej, który ma służyć stabilizacji materialnej rodziny oraz umocnieniu
pozycji małżonka słabszego ekonomicznie. Problem nie tkwi jednak, w konstrukcji art. 124 ust. 1 zdanie
drugie p.u. ani w jego odpowiednim stosowaniu w upadłości konsumenckiej, lecz w braku dostatecznej
ochrony małżonka upadłego, w świetle przyjętego przez ustawodawcę rozwiązania. W wyjątkowych
wypadkach, w razie stwierdzenia złożenia wniosku o ogłoszenie upadłości, prowadzącego do rażącego
pokrzywdzenia małżonka upadłego, nie można wykluczyć korekty niesprawiedliwych rezultatów przez

skorzystanie z instytucji nadużycia prawa podmiotowego (art. 5 k.c.). Prawo upadłościowe jest wprawdzie
sądowym postępowaniem cywilnym, ale norma art. 124 ust. 1 zdanie drugie p.u. ma charakter
materialnoprawny.
Za przyjętym rozwiązaniem przemawiają także istotne racje pragmatyczne. Dopuszczenie do
przeprowadzania podziału majątku w trakcie postępowania upadłościowego doprowadzi do znacznego jego
spowolnienia i skomplikowania, czyniąc takie rozwiązanie dysfunkcyjnym. Taki sam efekt wywoła
likwidacja masy upadłości złożonej z udziałów w majątku wspólnym, z istoty trudno zbywalnych. Taki
skład masy upadłości wpłynie na znaczące obniżenie poziomu zaspokojenia wierzycieli i pozwoli na
instrumentalne wykorzystywanie przez współpracujących ze sobą małżonków postępowania
upadłościowego do uzyskania oddłużenia kosztem interesów wierzycieli. Nie ma również wątpliwości, że
sprzedaż udziału upadłego w majątku wspólnym nie tylko spowolni bieg tego postępowania, ale wpłynie
także na znaczące obniżenie ceny tego składnika majątku upadłego. Efektem takiego rozwiązania będzie
symboliczne zaspokojenie wierzycieli, oddłużenie upadłego i uzyskanie przez współmałżonka całego
majątku wspólnego za cenę nieadekwatną do jego rzeczywistej wartości. Jego akceptacja może zatem
prowadzić do stymulowania niewłaściwych zachowań dłużników i prowadzić do nadużyć, tj. do
zmniejszenia odpowiedzialności za zaciągnięte długi, przy jak najmniejszym zaspokojeniu wierzycieli i
zachowaniu majątku wspólnego.
Aprobata stanowiska przeciwnego doprowadziłaby również do skomplikowania przebiegu postępowania
upadłościowego. Syndyk nie mógłby sprawować zarządu całym majątkiem wspólnym (art. 75 ust. 1 p.u.), a
małżonek upadłego mógłby dokonywać czynności zobowiązujących lub rozporządzających w stosunku do
udziału w tym majątku i udziału w poszczególnych przedmiotach do niego należących, w tym ostatnim
przypadku zarówno zbycia udziału, jak i jego obciążenia, co jest nie do pogodzenia z istotą postępowania
upadłościowego (art. 46 k.r.o. w związku z art. 1035 oraz art. 195 i nast.k.c.), (por. uchwała składu siedmiu
sędziów Sądu Najwyższego z dnia 15 października 1962 r., 1 CO 22/62, - zasada prawna - OSNCP 1964,
Nr 1, poz. 2, oraz wyrok Sądu Najwyższego z dnia 10 lipca 1976 r., II CR 268/76). Rozporządzenie to nie
wymagałoby dla swojej ważności zgody współmałżonka (syndyka), lecz mogłoby być jedynie uznane za
bezskuteczne, jeżeli naruszałoby uprawnienie przysługujące temu małżonkowi, wynikające z art. 46 k.r.o.
w zw. z art. 1036 k.c. (por. uchwała Sądu Najwyższego z dnia 28 lipca 1993 r., III CZP 95/93, OSNC
1994, Nr 2, poz. 30).
Do odmiennych wniosków nie prowadzą występujące w praktyce problemy związane z brakiem
możliwości złożenia przez małżonków wniosku o ogłoszenie "wspólnej upadłości małżonków". Powinny
być one rozwiązywane przez usprawnienie przebiegu postępowania, z wykorzystaniem instytucji
połączenia spraw małżonków do wspólnego rozpoznania (art. 219 k.p.c. w związku z art. 35 w związku z

art. 491
2 
ust. 1 p.u.), a we właściwym postępowaniu upadłościowym do wspólnego prowadzenia (art. 215
ust. 5 w związku z art. 491
2 
ust. 1 p.u.). W razie ogłoszenia upadłości małżonków w tym samym dniu,

zgodnie z art. 52 p.u., skutki ogłoszenia upadłości nastąpią z początkiem dnia jego wydania (godzina
00:00), co rodzi wątpliwości, do której masy upadłości wchodzi majątek wspólny. Należy je rozstrzygnąć
de lege lata w ten sposób, że decyduje wcześniejsza data (godzina) orzekania oraz przez wspólną
likwidację obu mas upadłości i skoordynowanie planów spłat. Jest to rozwiązanie niedoskonałe, gdyż nie
niweluje przypadkowości rezultatu w postaci włączenia majątku wspólnego do masy upadłości jednego z
małżonków i jest niekorzystne dla wierzycieli drugiego małżonka, których pokrzywdzenia ustawodawca w
dostatecznym zakresie nie dostrzega, ograniczając się do regulacji art. 124 ust. 5 p.u. Wad tych nie
wyeliminowała ostatnia nowelizacja prawa upadłościowego, mogą być zatem podstawą do formułowania
postulatów de lege ferenda, a zmiana tego stanu prawnego należy do kompetencji ustawodawcy.
W konsekwencji Sąd Najwyższy podjął uchwałę, jak na wstępie.

---

Część 1 z 1