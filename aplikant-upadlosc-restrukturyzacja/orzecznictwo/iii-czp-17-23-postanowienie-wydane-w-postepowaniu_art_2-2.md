# Część 1/1
## Art. 2 - Art. 2

---

Zakres: Art. 2 - Art. 2
Liczba artykułów: 1
Liczba wierszy: 94

---

art. 2 pkt 1 ustawy o informatyzacji). Z zasady tej wynika, że państwo nie powinno czynić żadnych
ograniczeń dla rozwoju technologicznego i tym samym preferować czy dyskryminować określonej
technologii. Jej rzeczywista realizacja powinna również odnosić się do etapu funkcjonowania już
wdrożonych technologii, m.in. w ten sposób, aby poprzez wykładnię poszczególnych przepisów
dotyczących tejże technologii nie doprowadzać do pozbawienia jej cechy funkcjonalności. W przeciwnym
wypadku w sposób następczy będzie dochodziło do ograniczenia lub pozbawienia funkcjonalności
systemu, a tym samym do preferowania alternatywnej technologii, która realizuje tożsame funkcjonalności,
co technologia poddana ograniczeniom. W świetle powyższej zasady wprowadzenie ograniczeń
dotyczących działania poszczególnych technologii jest wprawdzie możliwe, powinno to jednak następować
na poziomie działań legislacyjnych oraz z zachowaniem kryterium proporcjonalności.
Założenie, że brak podwójnych kwalifikowanych podpisów elektronicznych na postanowieniach
wydawanych w formie elektronicznej na posiedzeniu niejawnym w postępowaniu restrukturyzacyjnym
powoduje, iż takowe postanowienia pozbawione są mocy prawnej i stanowią sententia non existens, w swej
istocie sprowadza się zakwestionowania funkcjonalności systemu teleinformatycznego przeznaczonego dla
prowadzenia postępowania restrukturyzacyjnego. Zamieszczony w systemie wzorzec nie pozwala bowiem

na umieszczanie dwóch kwalifikowanych podpisów elektronicznych na orzeczeniach wydawanych w
postępowaniu restrukturyzacyjnym. Oznacza to, że wydane w tym systemie postanowienia nie miałyby
mocy wiążącej, zaś system nie realizowałby swojej funkcjonalności do czasu wprowadzenia zmian
legislacyjnych dotyczących struktury wzorców w zakresie zgodnym z założeniem, o którym mowa.
Brak jest jednak istotnych argumentów za negowaniem przypisywanej obecnie funkcjonalności systemu
teleinformatycznego.
Właściwością kwalifikowanego podpisu elektronicznego jest bowiem to, że jego złożenie obejmuje całość
danych umieszczonych na podpisywanym dokumencie ze skutkami właściwymi dla podpisu
własnoręcznego (art. 25 rozporządzenia nr 910/2014). Według standardów wyznaczonych przez art. 26
rozporządzenia nr 910/2014 każdy kwalifikowany podpis elektroniczny cechuje się:
1) unikalnym przyporządkowaniem do osoby podpisującej;
2) możliwością ustalenia tożsamości osoby podpisującej;
3) zapewnieniem osobie posiadającej podpis elektroniczny wyłącznej kontroli w zakresie używania tego
podpisu;
4) powiązaniem z danymi podpisanymi taki sposób, że każda późniejsza zmiana danych jest
rozpoznawalna.
Podpis elektroniczny, łącząc treść dokumentu z kluczem nadawcy, zapewnienia zatem integralność danych
i niezaprzeczalność podpisu. Praktyczną konsekwencją stosowania kwalifikowanego podpisu
elektronicznego jest to, że bez znaczenia dla wywołania skutków prawnych wynikających ze złożenia
takiego podpisu pozostaje okoliczność, w jakim miejscu na dokumencie zostanie zlokalizowana
wizualizacja takiego podpisu. Z uwagi na charakter dokumentu elektronicznego oraz charakter
kwalifikowanego podpisu elektronicznego nie można w żadnym razie twierdzić, że podpis osoby, która
sporządziła dokument elektroniczny, znajduje się w jakiejś określonej części tego dokumentu i że ze
względu na graficzne "oddzielenie" tej części od innej, odnosi się tylko do niej.
Racje, które przemawiają za wymaganiem dwóch podpisów (pod sentencją i pod uzasadnieniem) w
odniesieniu do tradycyjnej pisemnej (papierowej) postaci orzeczenia odpadają zatem w przypadku orzeczeń
zamieszczanych w dedykowanym do tego systemie teleinformatycznym, opatrzonych kwalifikowanym
podpisem elektronicznym. W przypadku podpisu składanego na (papierowym) dokumencie, widnieje on
zazwyczaj pod osnową dokumentu. W ten sposób ogranicza się ryzyko modyfikacji treści dokumentu
poprzez dopisywanie treści, które nie zostały objęte oświadczeniem osoby składającej podpis. Ryzyko takie
istnieje jednak w przypadku dokumentów wielostronicowych, podpisywanych wyłącznie w jednym miejscu
(na ostatniej stronie). Problem ten nie występuje natomiast przy składaniu podpisu elektronicznego,
niezależnie od obszerności dokumentu. Każda zmiana w treści tego dokumentu, która nastąpi po złożeniu
kwalifikowanego podpisu elektronicznego, prowadzi do jego "dezaktualizacji". Jeżeli więc doszło do
złożenia kwalifikowanego podpisu elektronicznego na dokumencie

(elektronicznym), który zawierał sentencję postanowienia i jego uzasadnienie, to brak jest podstaw do
twierdzenia, że stosownym podpisem nie została objęta jakaś sekwencja danych w nim zgromadzonych.
Oznacza to, że w wyniku opatrzenia kwalifikowanym podpisem elektronicznym postanowienia wraz z
uzasadnieniem, które zostało zamieszczone w systemie teleinformatycznym, dochodzi do podpisania
zarówno sentencji postanowienia, jak i uzasadnienia ze skutkami właściwymi dla podpisu własnoręcznego.
Wymagania wygenerowania z systemu teleinformatycznego dwóch odrębnych plików (sentencji orzeczenia
i jego uzasadnienia) opatrzonych dwoma kwalifikowalnymi podpisami elektronicznymi nie można przy
tym wyprowadzić z art. 25 rozporządzenia nr 910/2014, zrównującego skutki złożenia kwalifikowanego
podpisu elektronicznego ze skutkami właściwymi dla podpisu własnoręcznego. Czym innym bowiem jest
samo proceduralne wymaganie złożenia podpisu pod określonym dokumentem, a czym innym skutki
takiego podpisu.
O pozbawieniu skutków prawnych kwalifikowanego podpisu elektronicznego nie może także przesądzać
oczekiwanie, aby postanowienia wydawane w formie elektronicznej w aspekcie wizualnym co do
lokalizacji podpisów odpowiadało standardom podpisywania orzeczeń w formie papierowej. Oczekiwanie
takie godzi w założenie neutralności technologicznej, która adresowana jest również do sądów (art. 2 ust. 1
pkt 1 ustawy o informatyzacji). Takie podejście pomija odrębności w specyfice każdej z technologii, które
służą realizacji tożsamych celów i może - tak jak w realiach przedstawionego zagadnienia prawnego -
prowadzić do dysfunkcyjności w zakresie stosowania jednej z nich.
W tej sytuacji, skoro ustawa wyraźnie nie wymaga oddzielnego utrwalenia sentencji orzeczenia i jego
uzasadnienia (tworzenia dwóch oddzielnych plików), nie można przyjąć, że stworzony system
teleinformatyczny oraz funkcjonujące w jego ramach "udostępniane wzorce" obciążone są wadą o
charakterze technicznym, uniemożliwiającą wydawanie prawnie istniejących orzeczeń. W konsekwencji
nie zasługuje na aprobatę także pomysł doraźnego (do czasu wprowadzenia zmian systemu) generowania
dwóch niepowiązanych ze sobą plików, zawierających odrębnie opatrzone podpisem elektronicznym
sentencję i uzasadnienie orzeczenia, zwłaszcza gdy używane miałyby być do tego wzorce niededykowane
dla konkretnych postanowień.
Reasumując, należy zauważyć, że kwalifikowany podpis elektroniczny obejmuje całość danych
umieszczonym w dokumencie, który został opatrzony stosownym podpisem. W konsekwencji wydanie w
postępowaniu restrukturyzacyjnym postanowienia wraz z uzasadnieniem, które - adekwatnie do art. 197
ust. 1a pr.restr. - zostało umieszczone we wzorcu w dedykowanym dla tego typu postanowień w systemie
teleinformatycznym i opatrzone kwalifikowanym podpisem elektronicznym, nie pozwala na twierdzenie, że
podpisem nie zostały objęte sentencja postanowienia czy też jego uzasadnienie. Z art. 197 ust. 1a pr.restr.
wynika, że złożenie kwalifikowanego podpisu elektronicznego przez sędziego orzekającego nadaje moc
prawną orzeczeniu włączonemu do systemu teleinformatycznego. Negowanie tego skutku stanowiłoby
przejaw dyskryminowania podpisu elektronicznego w zakresie skutków, które zostały mu przypisane na

mocy prawa. Z kolei oczekiwanie, aby postanowienia wydawane w formie elektronicznej w aspekcie
wizualnym co do lokalizacji podpisów odpowiadało standardom podpisywania orzeczeń w formie
papierowej, godzi w założenie neutralności technologicznej, która adresowana jest również do sądów (art.
2 ust. 1 pkt 1 ustawy o informatyzacji).
Z powyższych względów Sąd Najwyższy na podstawie art. 390 § 1 k.p.c. orzekł, jak w sentencji uchwały.
M.L.

---

Część 1 z 1