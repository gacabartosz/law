# Część 1/1
## Art. 1 - Art. 2

---

Zakres: Art. 1 - Art. 2
Liczba artykułów: 3
Liczba wierszy: 84

---

§ 1 pkt 1
k.p.c. - wierzyciel Zakład Ubezpieczeń Społecznych II Oddział w W. zarzucił naruszenie art. 491
17 
ust. 1
p.u.n. w związku z art. 398
3 

§ 1 pkt 1 k.p.c., art. 491
1 
i nast.p.u.n. w tym art. 491
16 
ust. 1 w związku z

art. 2 ust. 2 p.u.n. przez błędną wykładnię, polegającą na przyjęciu, że w postępowaniu upadłościowym
wobec osób fizycznych nieprowadzących działalności gospodarczej (upadłość konsumencka) priorytetem
jest oddłużenie upadłego konsumenta kosztem funkcji zaspokojenia wierzycieli, choćby częściowo, w
sytuacji gdy prawidłowa wykładnia tych przepisów wskazuje, iż należy brać pod uwagę zarówno funkcję
umorzenia zobowiązań upadłego niewykonanych w postępowaniu upadłościowym, jak i funkcję
zaspokojenia wierzycieli choćby w najmniejszym stopniu, szczególnie w sytuacji, gdy z ustalonego stanu
faktycznego sprawy wynika, że upadły posiada możliwości częściowej spłaty wierzytelności choćby w
minimalnym stopniu.
Powołując się na tak ujętą podstawę kasacyjną, skarżący wniósł o uchylenie postanowienia Sądu
Okręgowego w części oddalającej jego zażalenia oraz obciążąjącej go kosztach postępowania.
Upadła w odpowiedzi na skargę kasacyjną wniosła o jej oddalenie i zasądzenie na jej rzecz od skarżącego
kosztów postępowania kasacyjnego.
Uzasadnienie prawne
Sąd Najwyższy zważył, co następuje:
Zarzut podniesiony przez skarżącego zmierzał do podważenia prawidłowości dokonanej przez Sąd
Okręgowy oceny sytuacji osobistej upadłej, która legła u podstaw uznania, że nie byłaby ona zdolna do
dokonania jakichkolwiek spłat w ramach planu spłaty wierzycieli. Zarzut ten nie mógł zostać uznany za
usprawiedliwiony.
Stosownie do art. 2 ust. 2 p.u.n., postępowanie upadłościowe wobec osób fizycznych nieprowadzących
działalności gospodarczej należy prowadzić tak, aby umożliwić umorzenie zobowiązań upadłego
niewykonanych w postępowaniu upadłościowym, a jeśli jest to możliwe - zaspokoić roszczenia wierzycieli
w jak najwyższym stopniu.
Według art. 491
16 
ust. 1 p.u.n., sąd umarza zobowiązania upadłego bez ustalenia planu spłaty wierzycieli,
jeśli osobista sytuacja upadłego w oczywisty sposób wskazuje, że jest on trwale niezdolny do dokonywania
jakichkolwiek spłat w ramach planu spłaty wierzycieli. Sąd nie jest związany stanowiskiem upadłego oraz
wierzycieli co do treści planu spłaty wierzycieli (art. 491
15 
ust. 4 p.u.n.). Ustalając plan spłaty wierzycieli,
sąd bierze pod uwagę możliwości zarobkowe upadłego, konieczność utrzymania upadłego i osób
pozostających na jego utrzymaniu oraz ich potrzeby mieszkaniowe, wysokość niezaspokojonych
wierzytelności oraz stopień zaspokojenia wierzytelności w postępowaniu upadłościowym.
W orzecznictwie podkreśla się, że chociaż pierwszoplanowym celem tzw. upadłości konsumenckiej jest

oddłużenie osoby fizycznej, to jednak przy zachowaniu słusznych praw wierzycieli; postępowanie w tym
przedmiocie należy prowadzić tak, aby nie pozbawiało ono dłużnika w przyszłości motywacji do
zwiększonej staranności. Sama bowiem możliwość kolejnego umorzenia zobowiązań - przy odwołaniu się
do zasad słuszności i humanitaryzmu (art. 491
4 
ust. 3 p.u.n.) - może stanowić zachętę do przeciwnej
postawy dłużnika. Zasadą jest zatem, że umorzenie zobowiązań upadłego, będącego konsumentem,
powinno zostać poprzedzone próbą spłacenia przynajmniej części zadłużenia. Również wtedy, gdy został
sporządzony plan podziału sąd upadłościowy powinien ustalić plan spłaty wierzycieli. Dopiero w
przypadku stwierdzenia - stosownie do art. 491
16 
ust. 1 p.u.n. - że osobista sytuacja upadłego w oczywisty
sposób wskazuje, że nie byłby on zdolny do dokonania jakichkolwiek spłat w ramach planu spłaty
wierzycieli, sąd powinien umorzyć jego zobowiązania bez ustalenia planu spłaty.
W doktrynie i orzecznictwie słusznie wskazuje się, że odstąpienie od ustalenia planu spłaty, a zatem
rezygnacja z istotnego stadium postępowania upadłościowego, powinno mieć charakter wyjątkowy,
uzasadniony w sposób obiektywny stanem zdrowia upadłego, jego niedołężnością i brakiem zdolności do
pracy - w sytuacji, gdy dostępne źródła utrzymania pozwalają wyłącznie na pokrycie bieżących potrzeb
upadłego i osób pozostających na jego utrzymaniu, a nie ma podstaw do uznania, aby stan ten mógł ulec
zmianie w najdłuższym możliwym okresie wykonywania planu spłaty (zob. uchwałę Sądu Najwyższego z
dnia 30 stycznia 2019 r., sygn. akt III CZP 76/18, OSNC z 2019 r. Nr 12, poz. 118 oraz postanowienie
Sądu Okręgowego w Bydgoszczy z dnia 16 października 2019 r., sygn. akt VIII Gz 144/19, niepubl.).
Jak słusznie zauważył Sąd Okręgowy, na trudną sytuację finansową upadłej niewątpliwie w sposób istotny
wpływa fakt, że cierpi ona na poważną przewlekłą chorobę nerek, nadciśnienie tętnicze, komorowe
zaburzenie rytmu serca. Nie pozostaje to bez wpływu na jej mozliwości zarobkowe. Wiąze się przy tym z
koniecznością pozostawania pod stałą opieką lekarzy, ponoszenia dodatkowych kosztów badań, leczenia
oraz utrzymywania specjalnej diety.
Mając na względzie powyższe Sąd Apelacyjny zasadnie przyjął, że upadła, nie jest w stanie ponieść
kosztów jakichkolwiek spłat w ramach planu spłaty. Z ustaleń tego Sądu wynika, że nie ma widoków na
zmianę tej sytuacji. Ewentualne zobowiązanie upadłej do jakichkolwiek spłat przedmiotowego zadłużenia
podważyłoby cel postępowania upadłościowego prowadzonego wobec osób fizycznych nieprowadzących
działalności gospodarczej, którym jest oddłużenie konsumentów tak, aby mogły one powrócić do
normalnego życia, a nie popaść w ubóstwo.
Odmienne zapatrywanie skarżacego, oderwane od dokonanych w sprawie wiążacych ustaleń faktycznych,
nie może usprawiedliwiać podniesionego w skardze zarzutu naruszenia prawa materialnego.
Z tych względów Sąd Najwyższy na podstawie art. 398
14 
k.p.c. orzekł, jak w sentencji.

---

Część 1 z 1