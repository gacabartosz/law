# Część 1/1
## Art. 1 - Art. 200

---

Zakres: Art. 1 - Art. 200
Liczba artykułów: 6
Liczba wierszy: 310

---

§ 1 pkt 7 i § 2 w zw. z art. 397 § 3
w zw. z art. 390 § 1 k.p.c. z pytaniem prawnym, koncentrują się wokół kwestii zaskarżalności
postanowienia w przedmiocie potraktowania pozwu jako zgłoszenia wierzytelności i przekazania go
syndykowi, a w istocie - podstawy prawnej zażalenia na to rozstrzygnięcie.
Sąd meriti podniósł, że utrwalona jest praktyka sądowa, przesądzająca o potraktowaniu powództwa
wniesionego przez wierzyciela przeciwko upadłemu, po ogłoszeniu upadłości jako zgłoszenia

wierzytelności, ale judykatura nie rozstrzyga kwestii zaskarżalności postanowienia o potraktowaniu
powództwa jako zgłoszenia wierzytelności i przekazaniu go syndykowi masy upadłości. Sąd Rejonowy
wskazał, że jest zdania o zaskarżalnym charakterze postanowienia w przedmiocie potraktowania pozwu
jako zgłoszenia wierzytelności i jego przekazania syndykowi, mając na uwadze jego szczególny charakter i
zapewnienie stronom procesu funkcji ochronnej w postaci kontroli instancyjnej przedmiotowego
orzeczenia.
W uzasadnieniu pytania prawnego Sąd Rejonowy rozważył podstawy prawne zaskarżalności rzeczonego
rozstrzygnięcia. Stwierdził, że po pierwsze podstawy dopuszczalności jego zaskarżalności można
upatrywać w art. 394 § 1 in principio k.p.c., zgodnie z którym zażalenie do sądu drugiej instancji
przysługuje na postanowienia sądu pierwszej instancji kończące postępowanie w sprawie. Podniósł, że
postanowienie o potraktowaniu powództwa jako zgłoszenia wierzytelności i przekazaniu go syndykowi
mogłoby stanowić jedynie sui generis postanowienie kończące postępowanie w sprawie, ponieważ
postępowanie upadłościowe stanowi postępowanie sądowe, a tym samym przyjmuje się postrzegać takie
przekazanie w aspekcie kontynuacji postępowania.
Po drugie, w ocenie Sądu pytającego podstawę dopuszczalności zaskarżalności postanowienia o
potraktowaniu powództwa jako zgłoszenia wierzytelności i przekazaniu go syndykowi może stanowić art.
394 § 1 pkt 4 in fine
k.p.c., z którego wynika, że zażalenie służy na rozstrzygnięcie w przedmiocie podjęcia postępowania w
innym trybie. Sąd Rejonowy, powołując się na orzecznictwo Sądu Najwyższego, w którym wskazano, że w
sytuacji wytoczenia powództwa po ogłoszeniu upadłości, nie zachodzi niedopuszczalność drogi sądowej, a
niewłaściwość trybu rozpoznania spraw w drodze procesu cywilnego, co uzasadnienia przekazanie sprawy
na podstawie art. 201 § 2 k.p.c. do rozpoznania we właściwym trybie postępowania upadłościowego,
stwierdził, że zasadnym jest przyjęcie, by dyspozycję art. 394 § 1 pkt 4 in fine k.p.c. stosować w razie
przekazania sprawy z trybu postępowania cywilnego do postępowania upadłościowego.
Po trzecie, Sąd Rejonowy wskazał, że możliwą podstawą zaskarżalności postanowienia jest także art. 394 §
1 pkt 4 in principio k.p.c., dopuszczający zażalenie na postanowienia, których przedmiotem jest
przekazanie sprawy sądowi równorzędnemu lub niższemu. Podniósł, że podstawę prawną postanowienia z
24 kwietnia 2023 r., którym potraktowano pozew jako zgłoszenie wierzytelności i przekazano go
syndykowi stanowi art. 200 § 1
4 
k.p.c. stosowany w drodze analogii legis, a zastosowanie konstrukcji art.
200 § 1
4 
k.p.c. nawet w drodze analogii legis powinno z uwagi na swoją ważkość w aspekcie praw stron
postępowania, przedkładać się na możliwość instancyjnej kontroli zapadłego rozstrzygnięcia. Zdaniem
sądu meriti można mówić, że zawsze dochodzi do przekazania sprawy "poza dany sąd" z uwagi, że
następuje jej przekazanie podmiotowi zewnętrznemu względem sądu - syndykowi i w tym przypadku
bardziej zasadne jest zastosowanie art. 394 § 1 in principio k.p.c.
Uzasadnienie prawne

Sąd Najwyższy zważył, co następuje:
Zgodnie z art. 390 § 1 k.p.c. Sąd Najwyższy rozstrzyga zagadnienia prawne budzące poważne wątpliwości,
powstałe przy rozpoznawaniu apelacji, ewentualnie - zgodnie z art. 397 § 3 k.p.c. - przy rozpoznawaniu
zażalenia (zob. postanowienia SN z 22 kwietnia 1978 r., III CZP 21/78; z 18 maja 1995 r., III CZP 60/95; z
8 lipca1998 r., III CZP 17/98, OSNC 1999, Nr 1, poz. 19; z 12 września 2000 r., III CZP 35/00; z 7
listopada 2006 r., III CZP 77/06; na temat sądu uprawnionego do rozpoznania sprawy zob. postanowienia
SN z 14 września 2023 r., III CZP 135/22; z 21 stycznia 2022 r., III CZP 10/22, OSNC 2022, Nr 6, poz.
63). Przystępując do rozpoznania przedstawionego zagadnienia prawnego, Sąd Najwyższy jest
zobowiązany w pierwszej kolejności zbadać, czy zostały spełnione formalnoprawne wymagania do
przedstawienia zagadnienia prawnego, a w konsekwencji, czy zaistniały przesłanki do podjęcia uchwały.
Przewidziana w art. 390 § 1 k.p.c. instytucja pytań prawnych, z uwagi na wynikające z art. 390 § 2 k.p.c.
związanie sądów niższej instancji w danej sprawie poglądem prawnym Sądu Najwyższego wyrażonym w
podjętej uchwale, stanowi odstępstwo od zasady podległości sędziów tylko Konstytucji i ustawom, o której
mowa w art. 178 ust. 1 Konstytucji. W judykaturze Sądu Najwyższego utrwalony jest pogląd, że z tych
względów wykładnia art. 390 § 1 k.p.c. powinna być dokonana w sposób najbardziej ścisły, bez żadnych
koncesji na rzecz argumentów o nastawieniu celowościowym lub utylitarnym (zob. np. uchwałę SN z 30
marca1999 r., III CZP 62/98, OSNC 1999, Nr 10, poz. 166; postanowienia SN z 19 listopada 2008 r., III
CZP 21/08; z 29 października 2009 r., III CZP 79/09; z 12 stycznia 2010 r., III CZP 106/09). Podkreśla się
przy tym, że przedmiotem zagadnienia prawnego może być jedynie taka poważna wątpliwość prawna,
której wyjaśnienie w formie uchwały jest niezbędne do rozstrzygnięcia sprawy przez sąd drugiej instancji.
Sąd ten powinien więc szczegółowo przedstawić, na czym polegają jego wątpliwości i dlaczego uważa je
za poważne; obowiązany jest także wykazać, że wątpliwości te pozostają w związku przyczynowym z
rozstrzygnięciem środka odwoławczego. Przytoczone w tym zakresie argumenty podlegają rozważeniu
przez Sąd Najwyższy (zob. uchwałę SN z 9 grudnia 2021 r., III CZP 49/21, OSNC 2022, nr 7-8, poz. 71 i
wskazane tam orzeczenia). Należy podkreślić, że przedstawienie zagadnienia prawnego jest
niedopuszczalne, gdy sądowi odwoławczemu w istocie nie chodzi o jego wyjaśnienie, lecz o nadanie
legitymacji zaprezentowanemu poglądowi, a więc jego potwierdzenie przez Sąd Najwyższy (zob.
postanowienia SN z 23 września 2010 r., III CZP 55/10; z 18 czerwca 2015 r.,
III CZP 30/15). Celem zwrócenia się w trybie art. 390 k.p.c. nie jest to, by Sąd
Najwyższy wspierał jednoznacznie sformułowane przez sąd niższej instancji stanowisko (zob.
postanowienie SN z 14 grudnia 2007 r., III CZP 110/07).
Problem zawarty w pytaniu prawnym zgłoszonym w niniejszej sprawie dotyczy tego, czy postanowienie w
przedmiocie potraktowania pozwu jako zgłoszenia wierzytelności i przekazania go syndykowi stanowi
orzeczenie, od którego przysługuje środek zaskarżenia. W kontekście tak sformułowanego pytania
prawnego, Sąd Rejonowy powinien był wskazać argumenty, prowadzące do rozbieżnych ocen prawnych w

tej materii, a więc argumentację przemawiającą na rzecz stanowiska o zaskarżalnym charakterze
rzeczonego rozstrzygnięcia, jak i argumentację kwestionującą to zapatrywanie. Tymczasem z uzasadnienia
przedstawionego zagadnienia prawnego wynika, że Sąd Rejonowy w zasadzie nie formułuje wątpliwości
dotyczących zaskarżalności tego rozstrzygnięcia, stwierdził bowiem wprost, że jest zdania o zaskarżalnym
charakterze postanowienia w przedmiocie potraktowania pozwu jako zgłoszenia wierzytelności i
przekazania go syndykowi, a jego wątpliwości dotyczą raczej podstawy prawnej dopuszczalności zażalenia
na to rozstrzygnięcie, który to problem analizuje przez pryzmat art. 394 § 1 in principio, art. 394 § 1 pkt 4
in fine i art. 394 § 1 pkt 4 in principio k.p.c. Sąd Rejonowy, będąc zatem przekonany o przysługiwaniu
zażalenia na przedmiotowe postanowienie, dąży do uzyskania od Sądu Najwyższego odpowiedzi na
pytanie, która ze wskazanych przez niego podstaw prawnych tego środka zaskarżenia w odniesieniu do
postanowienia w przedmiocie potraktowania pozwu jako zgłoszenia wierzytelności i jego przekazania go
syndykowi jest właściwa, motywując to tym, że utrwalona koncepcja orzecznicza nie rozstrzyga kwestii
zaskarżalności tego rozstrzygnięcia.
Pomimo tych zastrzeżeń natury formalnej, Sąd Najwyższy postanowił udzielić odpowiedzi na zadane
pytanie prawne. Podnieść zatem należy, co następuje.
Upadłość konsumencka stanowi odrębne postępowanie upadłościowe, które jest ukierunkowane na sytuację
osób fizycznych nieprowadzących działalności gospodarczej (zob. A. J. Witosz, Komentarz do art. 491
1 
pr.
up., w: Prawo upadłościowe. Komentarz, red. A. J. Witosz, Warszawa 2021, p. 1). Z art. 491
2 
ust. 1 pr.up.
wynika, że w sprawach nieuregulowanych w tytule V zatytułowanym "Postępowanie upadłościowe wobec
osób fizycznych nieprowadzących działalności gospodarczej" przepisy o postępowaniu upadłościowym
stosuje się odpowiednio, z określonymi wyjątkami. W postępowaniu upadłościowym konsumenckim
zasadniczo zastosowanie mają zatem odpowiednie przepisy dotyczące postępowania upadłościowego
prowadzonego za zasadach ogólnych (P. Janda, Komentarz do art. 491
2 
pr. up., w: Prawo upadłościowe.
Komentarz, P. Janda, Warszawa 2023, p. 1).
Z dniem ogłoszenia upadłości majątek upadłego staje się masą upadłości (zob. wyrok SN z 16 stycznia
2009 r., III CSK 244/08.). Wierzytelności podlegające zgłoszeniu do masy upadłości mogą być w czasie
trwania upadłości dochodzone tylko w trybie przewidzianym w przepisach art. 236 i n. pr.up. (zob.
postanowienie SN z 24 czerwca 2019 r., III CSK 243/17).

Artykuł 236 ust. 1 pr.up. wskazuje na zgłoszenie wierzytelności jako zasadniczo jedyną i obowiązkową
drogę do uzyskania zaspokojenia wierzytelności osobistej w postępowaniu upadłościowym (P.
Zimmermann, Komentarz do art. 236 pr.up., w: Prawo upadłościowe. Komentarz, Warszawa 2022, nb. 1.).
De lege lata art. 236 ust. 1 pr.up. stanowi, że wierzyciel osobisty upadłego, który chce uczestniczyć w
postępowaniu upadłościowym, jeżeli niezbędne jest ustalenie jego wierzytelności, powinien w terminie
oznaczonym w postanowieniu o ogłoszeniu upadłości zgłosić syndykowi swoją wierzytelność za
pośrednictwem systemu teleinformatycznego obsługującego postępowanie sądowe. Należy zaznaczyć, że

aktualne brzmienie tego przepisu jest skutkiem nowelizacji ustawy - Prawo upadłościowe, które weszły w
życie 24 marca 2020 r. (art. 1 ustawy z dnia 30 sierpnia 2019 r. o zmianie ustawy - Prawo upadłościowe
oraz niektórych innych ustaw, Dz. U. z 2019 r. poz. 1802) oraz 1 grudnia 2021 r. (art. 19 ustawy z dnia 6
grudnia 2018 r. o Krajowym Rejestrze Zadłużonych, Dz. U. z 2019 r. poz. 55). Pierwsza z nowelizacji
wprowadziła zasadę, że zgłoszenia wierzytelności dokonuje się syndykowi, a nie jak wcześniej sędziemu-
komisarzowi, co miało na celu usprawnienie i przyspieszenie postępowania upadłościowego przez
ograniczenie liczby czynności wykonywanych przez sędziego-komisarza. Z kolei druga z tych nowelizacji
wprowadziła w art. 236 ust. 1 pr.up. wymóg zgłoszenia syndykowi wierzytelności za pośrednictwem
systemu teleinformatycznego obsługującego postępowanie sądowe. De lege lata zgłoszeń wierzytelności
dokonuje się zatem bezpośrednio do syndyka, za pośrednictwem systemu teleinformatycznego
obsługującego postępowanie sądowe, z tym zastrzeżeniem, że na adres przez niego podany w
zawiadomieniu o ogłoszeniu upadłości zgłaszane są wierzytelności określone w art. 216aa ust. 1 pr.up.
Przyjmuje się, że zgłoszenie wierzytelności w postępowaniu upadłościowym stanowi formę jej
dochodzenia w postępowaniu sądowym, zatwierdzenie zaś listy wierzytelności jest orzeczeniem co do
istoty sprawy (zob. uchwałę SN z 2 marca 2005 r., III CZP 98/04, OSNC 2006, Nr 2, poz. 21; wyrok SN z
22 października 2014 r., II CSK 784/13). Zgłoszenie wierzytelności spełnia więc taką funkcję jak
wytoczenie powództwa w procesie, ale w piśmiennictwie i orzecznictwie pojawiają się porównania także
do wniosku o wszczęcie postępowania egzekucyjnego (zob. uchwałę SN z 2 marca 2005 r., III CZP 98/04;
P. Zimmerman, Komentarz do art. 236 pr.up...., nb. 5; A. Jakubecki, Komentarz do art. 236 pr.up., w:
System Prawa
Handlowego. Tom VI. Postępowanie restrukturyzacyjne i upadłościowe, red. A. Hrycaj, Warszawa 2020,
nb. 2.).
W piśmiennictwie podniesiono, że mimo dokonywania zgłoszenia wierzytelności do rąk syndyka, jest ono
formą sądowego dochodzenia roszczeń. Postępowanie upadłościowe jest bowiem postępowaniem sądowym
i zgłoszenie wierzytelności przez wierzyciela jest zasadniczo przesłanką do uzyskania przez uprawnionego
ochrony prawnej w tym postępowaniu (P. Janda, Komentarz do art. 236 pr.up...., p. 3.).
Należy zaznaczyć, że nie stanowi przedmiotu wątpliwości Sądu Rejonowego konieczność przekazania
pozwu syndykowi jako zgłoszenia wierzytelności, w sytuacji wytoczenia powództwa przeciwko upadłemu
po ogłoszeniu upadłości. Sąd meriti stwierdził, że pogląd o potraktowaniu powództwa jako zgłoszenia
wierzytelności, mimo zmiany treści art. 236 ust. 1 pr. up., zachowuje aktualność, a stanowisko to należy
zmodyfikować o tyle, że przekazanie powinno nastąpić nie sędziemu-komisarzowi, a syndykowi.
Stanowisko to zdaniem Sądu Najwyższego w składzie udzielającym odpowiedzi jest prawidłowe.
Natomiast jeśli chodzi o kwestię zaskarżalności postanowienia w przedmiocie potraktowania pozwu jako
zgłoszenia wierzytelności i przekazania go syndykowi, to analizując problem wytoczenia powództwa po
ogłoszeniu upadłości przeciwko upadłemu, na gruncie poprzednich regulacji przewidujących dokonywanie

zgłoszeń wierzytelności sędziemu-komisarzowi, w doktrynie wskazano, że na postanowienie o przekazaniu
sprawy sędziemu-komisarzowi przysługuje zażalenie również w wypadku, gdy przekazanie takie następuje
pomiędzy wydziałami tego samego sądu, ponieważ w drodze analogii będzie miał tu zastosowanie art. 201
k.p.c. (zob. P. Nazarewicz, Charakter postępowania upadłościowego..., s. 17; zob. też uchwałę składu
siedmiu sędziów Sądu Najwyższego z 14 marca 1989 r., III PZP 45/88, OSP 1990, nr 5-6, poz. 245).
Wskazano, że decyzja procesowa o przekazaniu sprawy do właściwego rodzaju sądowego postępowania
cywilnego przybiera postać zarządzenia przewodniczącego (przed nadaniem sprawie biegu) albo
orzeczenia sądu w postaci postanowienia (po nadaniu biegu postępowania), a postanowienie takie jest
zaskarżalne zażaleniem na podstawie art. 394 § 1 pkt 1 k.p.c. per analogiam (zob. P. Janda, Komentarz do

art. 236 pr.up...., p. 3.), przy czym należy zaznaczyć, że według ówczesnego brzmienia art. 394 § 1 pkt 1
k.p.c. przepis ten dotyczył zażalenia na zwrot pozwu, odmowę odrzucenia pozwu, przekazanie sprawy
sądowi równorzędnemu lub niższemu albo podjęcie postępowania w innym trybie.
Choć sformułowany przez Sąd pytający problem dotyczy możliwości złożenia zażalenia na wydane przez
sąd pierwszej instancji postanowienie w przedmiocie potraktowania pozwu jako zgłoszenia wierzytelności i
przekazania go syndykowi, to warto odnotować, że w postanowieniu z 25 stycznia 2017 r., IV CZ 95/16,
Sąd Najwyższy stwierdził brak podstawy prawnej dla wniesienia zażalenia do Sądu Najwyższego na wyrok
sądu drugiej instancji, którym uchylono wyrok zasądzający sądu pierwszej instancji i przekazano pozew
sędziemu komisarzowi celem rozpoznania w postępowaniu upadłościowym, jako wniosek o umieszczenie
na liście wierzytelności. Sąd kierował się wyjątkowym charakterem norm procesowych zawartych w art.
386 § 4 i art. 394
1 

§ 1
1 
k.p.c., niedopuszczalnością ich rozszerzającej wykładni (exceptiones non sunt
extendendae) oraz procesowym charakterem czynności sądu, dokonywanej w oparciu o art. 201 § 2 k.p.c.
W sformułowanym przez Sąd meriti problemie chodzi o kwestię dotyczącą dopuszczalności pod względem
przedmiotowym zażalenia na postanowienie w przedmiocie potraktowania pozwu jako zgłoszenia
wierzytelności i przekazania go syndykowi, który to problem Sąd Rejonowy rozważył przez pryzmat art.
394 § 1 in principio, art. 394 § 1 pkt 4 in fine i art. 394 § 1 pkt 4 in principio k.p.c.
Z art. 394 § 1 in principio k.p.c. wynika, że zaskarżalne w drodze zażalenia są postanowienia sądu
pierwszej instancji kończące postępowanie w sprawie. W orzecznictwie Sądu Najwyższego wyjaśniono, że
pojęcie "postanowienie kończące postępowanie w sprawie" jest w doktrynie i orzecznictwie definiowane
różnie, przy zastosowaniu różnych kryteriów, ale można przyjąć, że chodzi o takie postanowienie, które
przez uprawomocnienie się trwale zamyka drogę do rozstrzygnięcia sprawy co do istoty w danej instancji
(por. uchwały składu siedmiu sędziów SN z 24 listopada 1998 r., III CZP 44/98, OSNC 1999, Nr 5, poz.
87; z 31 maja 2000 r., III ZP 1/00, OSNC 2001, Nr 1, poz. 1; uchwałę SN z 6 października 2000 r., III CZP
31/00, OSNC 2001, Nr 2, poz. 22). Dopełnienie "w sprawie" świadczy wprost o zamiarze jego zawężenia
jedynie do orzeczeń kończących postępowanie jako całość poddaną pod osąd, z wyłączeniem orzeczeń
incydentalnych, ubocznych (zob. uchwałę SN z 27 marca 2008 r., III CZP 11/08, OSNC 2009, Nr 5, poz.

66). W omawianym pojęciu "sprawa" oznacza poddany rozstrzygnięciu sądu stosunek regulowany
przepisami prawa materialnego. W tym ujęciu przez sprawę należy rozumieć całość sporu. Nie obejmuje
ono różnorodnych kwestii, co do których sąd wypowiada się w toku postępowania, bądź podejmuje je w
związku z rozstrzygnięciem sprawy (zob. uchwałę SN z 27 marca 2008 r., III CZP 11/08). Inaczej mówiąc,
postanowienie kończące postępowanie w sprawie to takie, które kończy całe postępowanie lub zamyka
drogę do wydania wyroku, a nie orzeczenie wydane w sprawie wpadkowej, rozstrzyganej w toku
postępowania (zob. T. Ereciński, Komentarz do art. 394 k.p.c., Kodeks postępowania cywilnego.
Komentarz. Tom III. Postępowanie rozpoznawcze, red. T. Ereciński, Warszawa 2016, p. 4.). Postanowienie
dotyczące kwestii incydentalnej może być zaskarżone tylko wtedy, gdy wymienione jest w jednym z
punktów z art. 394 § 1 k.p.c. Do kategorii postanowień kończących postępowanie w sprawie należą m.in.
postanowienia sądu pierwszej instancji o odrzuceniu pozwu, o umorzeniu postępowania lub odrzuceniu
apelacji, postanowienie o przekazaniu sprawy właściwemu organowi w trybie art. 464 § 1 k.p.c. (zob. T.
Ereciński, Komentarz do art. 394 k.p.c.,...,p. 4.; A. Łazarska, A. Górski, Komentarz do art. 394 k.p.c.,
Kodeks postępowania cywilnego. Komentarz. Art. 1-458
16
. Tom I, red. T. Szanciło, Warszawa 2023, nb.
18).
W świetle powyższego, nie sposób uznać, że postanowienie w przedmiocie potraktowania pozwu jako
zgłoszenia wierzytelności i przekazania go syndykowi jest postanowieniem kończącym postępowanie w
sprawie rozumieniu art. 394 § 1 in principio k.p.c. W judykaturze Sądu Najwyższego wyjaśniono, że jeżeli
proces wszczęto po ogłoszeniu upadłości w celu dochodzenia wierzytelności podlegającej zgłoszeniu w
postępowaniu upadłościowym należy przyjąć, że doszło do wyboru przez powoda niewłaściwego rodzaju
postępowania cywilnego (zob. postanowienie SN z 25 stycznia 2017 r., IV CZ 95/16). Postanowienie w
przedmiocie potraktowania pozwu jako zgłoszenia wierzytelności i przekazania go syndykowi odnosi się
do kwestii o charakterze proceduralnym. Przedmiotowe rozstrzygnięcie nie kończy zatem postępowania w
sprawie, lecz przeciwnie decyduje o dalszym jego biegu. Zauważyć należy, że pogląd o konieczności
potraktowania pozwu wniesionego przeciwko upadłemu po dniu ogłoszenia jego upadłości, jako zgłoszenie
wierzytelności i w konsekwencji - przekazania go do rozpoznania w ramach postępowania upadłościowego,
jest przeciwieństwem koncepcji traktującej o zasadności jego odrzucenia. To postanowienie o odrzuceniu
pozwu kończy postępowanie w sprawie i podlega zaskarżeniu zażaleniem na podstawie art. 394 § 1 in
principio k.p.c. Postanowienie w przedmiocie potraktowania pozwu jako zgłoszenia wierzytelności i
przekazania go syndykowi nie zawiera natomiast rozstrzygnięcia analogicznego do odrzucenia pozwu (zob.
uchwałę składu siedmiu sędziów SN z 9 czerwca 2005 r., II PZP 4/05, OSNP 2005, Nr 23, poz. 367).
Sąd pytający, dostrzegając brak podstaw do zakwalifikowania analizowanego orzeczenia jako
postanowienia kończącego postępowanie w sprawie, wskazał, że rozstrzygnięcie to mogłoby stanowić
jedynie sui generis postanowienie kończące postępowanie w sprawie, ale podniesiona przez niego
okoliczność, że w świetle obowiązującej regulacji Prawa upadłościowego, zgłoszenie takie jest
przekazywane syndykowi jako organowi pozasądowemu, a także praktyka syndyków, którzy odmawiają

przyjęcia zgłoszeń przekazywanych z pominięciem systemu teleinformatycznego, nie dostarcza argumentu
na rzecz stanowiska traktującego, że postanowienie, o którym mowa, podlega zaskarżeniu zażaleniem na
podstawie art. 394 § 1 in principio k.p.c. Kluczowe jest bowiem to, że postępowanie upadłościowe jest
sądowym postępowaniem cywilnym, służącym dochodzeniu i zaspokojeniu wierzytelności istniejących w
stosunku do upadłego dłużnika. Jak wskazano wyżej, mimo że zgłoszenia wierzytelności dokonuje się do
rąk syndyka, należy przyjąć, iż w związku z faktem, że jest ono rozpoznawane na liście wierzytelności w
postępowaniu upadłościowym przedsiębiorców lub na etapie ustalenia planu spłaty wierzycieli w trybie
określonym dla postępowania upadłościowego osób fizycznych nieprowadzących działalności
gospodarczej, zgłoszenie takie jest formą sądowego dochodzenia roszczeń (zob. P. Janda, Komentarz do

art. 236 pr.up..., p. 3.).
Przechodząc zatem do analizy art. 394 § 1 pkt 4 k.p.c., jako ewentualnej podstawy zażalenia w przedmiocie
potraktowania pozwu jako zgłoszenia wierzytelności i przekazania go syndykowi, wskazać należy, że na
podstawie tego przepisu zażalenie do sądu drugiej instancji przysługuje na przekazanie sprawy sądowi
równorzędnemu lub niższemu (art. 394 § 1 pkt 4 in principio k.p.c.) albo podjęcie postępowania w innym
trybie (art. 394 § 1 pkt 4 in fine k.p.c.). Podstawą wydania takiego postanowienia są art. 200 i art. 201
k.p.c.
Choć żadna z wymienionych w art. 394 § 1 pkt 4 k.p.c. sytuacji nie odnosi się wprost do omawianego
przypadku zauważyć należy, że Sąd Najwyższy w wielu orzeczeniach wyraził pogląd, iż regulacje, w
których przewidziano możliwość składania zażaleń, mogą być stosowane w drodze analogii także w
odniesieniu do innych podobnych rozstrzygnięć (zob. np. uchwały SN z 28 października 1993 r., III CZP
147/93, OSNC 1994, Nr 5, poz. 104; z 22 stycznia 1998 r., III CZP 69/97,
OSNCP 1998, nr 7-8, poz. 111; z 24 września 2003 r., III CZP 58/03, OSNC 2004, Nr 11, poz. 173; z 28
sierpnia 2008 r., III CZP 65/08, OSNC 2009, nr 7-8, poz. 112, z 6 marca 2015 r., III CZP 115/14, OSNC
2016, Nr 2, poz. 17). Poszerza się zatem katalog postanowień zaskarżalnych zażaleniem w drodze analogii
legis, mając na uwadze konieczność spełnienia standardów rzetelnego postępowania. Także w doktrynie
podniesiono, że nie można bezwzględnie wykluczyć poszerzenia zawartego w art. 394 § 1 k.p.c. katalogu
postanowień i zarządzeń w wyniku wnioskowania per analogiam, w szczególności zastosowania ostrożnej
analogii legis (zob. T. Wiśniewski, Komentarz do art. 394 k.p.c..., p. 5; T. Ereciński, Komentarz do art. 394
k.p.c...., p. 15). Wskazano, że posługiwanie się analogią w postępowaniu cywilnym w celu ustalenia
podstawy zażalenia nie jest obecnie przedmiotem kontrowersji (M. Walasik, Dopuszczalność zażalenia na
postanowienia kończące samodzielny etap postępowania egzekucyjnego, Polski Proces Cywilny 2015, nr 1,
s. 107).
Przyjmując taką możliwość stosowania art. 394 § 1 pkt 4 k.p.c. należy zauważyć, że istnieją racje
przemawiające na rzecz zapatrywania, by dyspozycję normy zawartej w tym przepisie stosować w
przypadku przekazania pozwu syndykowi jako zgłoszenia wierzytelności. Kwestii dotyczącej

przysługiwania zażalenia na postanowienie w przedmiocie potraktowania pozwu jako zgłoszenia
wierzytelności i przekazania go syndykowi, nie można bowiem rozpatrywać w oderwaniu od podstawy
prawnej tego rozstrzygnięcia. Jak wskazano wyżej, sądy wydając rozstrzygnięcia w przedmiocie
potraktowania pozwu jako zgłoszenia wierzytelności i przekazania syndykowi, opierały je o dyspozycję z

art. 200 i art. 201 k.p.c. Sąd meriti słusznie zauważył, że do przekazania sprawy syndykowi może
dochodzić w różnych konfiguracjach (nie tylko pomiędzy wydziałami danego sądu, ale także pomiędzy
różnymi sądami), a w sprawie w której sformułowano zagadnienie podstawą prawną wydanego 24 kwietnia
2023 r. postanowienia jest art. 200 § 1
4 
k.p.c. stosowany w drodze analogii legis. Postanowieniem tym Sąd
Rejonowy w Bielsku-Białej potraktował wniesiony pozew jako zgłoszenie wierzytelności w postępowaniu
upadłościowym i przekazał go syndykowi pozwanego w postępowaniu upadłościowym, prowadzonym
przez Sąd Rejonowy Katowice-Wschód w Katowicach.
W kontekście regulacji art. 200 i art. 201 k.p.c. istotne znaczenie ma to, że przekazanie sprawy sądowi
równorzędnemu lub niższemu albo podjęcie postępowania w innym trybie podlega zaskarżeniu zażaleniem,
co wynika wprost z art. 394 § 1 pkt 4 k.p.c. Skoro dopuszcza się stosowanie art. 200 i art. 201 k.p.c. w
drodze analogii legis do postanowienia w przedmiocie potraktowania pozwu jako zgłoszenia wierzytelności
i przekazania go syndykowi, a postanowienia wydawane na podstawie tych przepisów podlegają
zaskarżeniu zażaleniem, to identyczna ratio legis przemawia za dopuszczalnością zażalenia w oparciu o art.
394 § 1 pkt 4 k.p.c. w sytuacji objętej analizowanym zagadnieniem prawnym (zob. uchwałę SN z 28
października 1993 r., III CZP 147/93, OSNC 1994, Nr 5, poz. 104).
Rozwiązanie to pozwala uzyskać ten sam poziom ochrony praw zainteresowanych podmiotów
znajdujących się w podobnych sytuacjach i zapewnia koherencję istniejących w tym zakresie rozwiązań w
płaszczyźnie funkcjonalnej (zob. M. Walasik, Dopuszczalność zażalenia na postanowienia..., s. 108).
Można zatem stwierdzić, że jeżeli dokonując przekazania pozwu jako zgłoszenia wierzytelności stosuje się
w drodze analogii art. 200 i art. 201 k.p.c., to z uwagi na ważkość rzeczonego rozstrzygnięcia powinno się
stosować w tym zakresie także per analogiam przepisy dotyczące dalszych następstw zastosowania tych
regulacji, a zatem również przewidujące zaskarżalność postanowienia o przekazaniu. Inaczej mówiąc,
konsekwencją przyjęcia, że art. 200 i art. 201 k.p.c. znajduje zastosowanie do postanowienia w
przedmiocie potraktowania pozwu jako zgłoszenia wierzytelności i przekazania go syndykowi, jest
uznanie, że w ramach analogicznej wykładni art. 394 § 1 pkt 4 k.p.c. rozstrzygnięcie to jest zaskarżalne
zażaleniem.
Z powyższych względów Sąd Najwyższy podjął uchwałę, jak na wstępie (art. 390 § 1 k.p.c.).
Adam Doliwa Jacek Grela Krzysztof Wesołowski

---

Część 1 z 1