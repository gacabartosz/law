# Część 1/1
## Art. 355 - Art. 62

---

Zakres: Art. 355 - Art. 62
Liczba artykułów: 8
Liczba wierszy: 431

---

art. 355 § 1 k.p.c. Zarzuty te sprowadzały się do wskazania, że Sąd pierwszej instancji bezzasadnie podjął i
prowadził zawieszone uprzednio postępowanie, mimo że powódka nie wyczerpała trybu, o którym mowa w

art. 145 ust. 1 p.u.n. Do wyczerpania tego trybu dochodzi bowiem wyłącznie wówczas, gdy po odmownej
decyzji syndyka wierzyciel wniesie sprzeciw do sędziego-komisarza, a następnie ewentualnie zażalenie do

sądu upadłościowego. W ocenie apelującego uchybienia te doprowadziły do nieważności postępowania (

art. 379 pkt 1 k.p.c.).
Sąd Okręgowy w W. przy rozpoznawaniu apelacji pozwanego powziął wątpliwość wyrażoną w
zagadnieniu prawnym przedstawionym do rozstrzygnięcia Sądowi Najwyższemu w trybie art. 390 § 1
k.p.c. Wskazał, że kwestia tego, czy użyte w art. 145 ust. 1 p.u.n. sformułowanie "po wyczerpaniu trybu
określonego ustawą" obejmuje wymaganie wyczerpania wszystkich środków odwoławczych dostępnych
wierzycielowi, czy też dla zrealizowania się tej przesłanki wystarczające jest uprawomocnienie się decyzji
o odmowie uznania wierzytelności, budzi istotne kontrowersje w doktrynie oraz prowadzi do rozbieżności
w orzecznictwie sądów powszechnych.
Uzasadnienie prawne
Sąd Najwyższy zważył, co następuje:
Z ustaleń faktycznych poczynionych przez Sąd Okręgowy wynika, że powódka (wierzycielka) nie wniosła
sprzeciwu co do odmowy uznania wierzytelności przez syndyka masy upadłości. W sprawie nie wystąpiła
zatem potrzeba oceny skutków niewniesienia zażalenia na postanowienie sędziego-komisarza, gdyż
odmowa uznania wierzytelności stała się prawomocna już w następstwie bezskutecznego upływu terminu
do wniesienia sprzeciwu. Nie oznacza to braku związku pytania Sądu Okręgowego z okolicznościami
rozstrzyganej sprawy, a w konsekwencji braku podstaw do podjęcia uchwały w pełnym zakresie
poruszonych przez ten Sąd zagadnień. Pytanie zostało bowiem ujęte od strony pozytywnej - uznania
określonych czynności wierzyciela za "wyczerpanie trybu określonego ustawą", a nie od strony
negatywnej, która koncentrowałaby się na wskazaniu, czy wyczerpanie trybu ma miejsce w razie
zaniechanie przez wierzyciela wniesienia sprzeciwu co do odmowy uznania wierzytelności, czy też dopiero
w przypadku wniesienia zażalenia na niekorzystne postanowienie sędziego-komisarza.
Dostrzeżony przez Sąd Okręgowy problem jurydyczny stanowi istotne zagadnienie prawne w rozumieniu

art. 390 § 1 k.p.c. Choć w nauce prawa oraz w orzecznictwie dominuje pogląd, zgodnie z którym podjęcie
postępowania w sytuacji wskazanej w art. 145 ust. 1 p.u.n. wymaga skorzystania przez wierzyciela z
wszystkich dostępnych mu środków zaskarżenia, to stanowisko powyższe nie wydaje się jeszcze
dostatecznie utrwalone, czego wyrazem jest zarówno rozstrzygnięcie Sądu pierwszej instancji i stojąca za
nim argumentacja, jak i niektóre z orzeczeń sądów powszechnych, przywołanych w motywach pytania
prawnego. Sedno rozbieżności poglądów co do prawidłowego kierunku wykładniart. 145 ust. 1 p.u.n., a
ściślej - użytego w tym przepisie wyrażenia "po wyczerpaniu trybu określonego ustawą", sprowadza się do
kontrowersji w kwestii tego, co stanowi "tryb określony ustawą" i kiedy wskazany tryb może zostać uznany
za "wyczerpany" w rozumieniu ww. unormowania.
Już na wstępie analizy trzy przypadki należy wykluczyć z zakresu pojęciowego zwrotu: wyczerpanie trybu
określonego ustawą. Po pierwsze, wyczerpanie trybu nie może nastąpić bez zainicjowania stosownego
postępowania, to jest skutecznego procesowo zgłoszenia wierzytelności, gdyż tryb w istocie nierozpoczęty

nie mógłby ulec wyczerpaniu. Po drugie, tryb nie może być uznany za wyczerpany, jeżeli w jego ramach
nadal toczy się postępowanie, na dowolnym etapie badania podstaw uznania wierzytelności i umieszczenia
jej na liście. Po trzecie, dla "wyczerpania trybu" warunkiem koniecznym i jednocześnie wystarczającym nie
jest wyłącznie rozpoznanie sprzeciwu, o którym mowa w art. 256 i n.p.u.n. Brak bowiem dostatecznie
doniosłych racji przemawiających za przyjęciem, że w razie niekorzystnego dla wierzyciela postanowienia
sędziego-komisarza tryb jest "wyczerpany" konkretnie po ww. rozstrzygnięciu i niewniesieniu zażalenia do
sądu upadłościowego.
W istocie zatem, czemu Sąd Okręgowy trafnie dał wyraz w sformułowanym zagadnieniu, problem prawny
dotyczy tego, czy wskazana w art. 145 ust. 1 p.u.n. przesłanka podjęcia postępowania zachodzi w
przypadku każdego prawomocnego zakończenia postępowania zainicjowanego zgłoszeniem
wierzytelności, czy wyłącznie wówczas, gdy negatywne dla wierzyciela (powoda w postępowaniu
cywilnym) orzeczenie zapadło na skutek wniesienia zażalenia na postanowienie sędziego-komisarza.
Pytanie o sensie zasadniczo zbieżnym z aktualnie rozpoznanym zagadnieniem prawnym, tyle że ujęte od
strony negatywnej, było już wcześniej przedstawione Sądowi Najwyższemu, lecz spotkało się z odmową
podjęcia uchwały (postanowienie Sądu Najwyższego z 25 lipca 2019 r., III CZP 10/19). Sąd Najwyższy
uznał bowiem, że problem prawny sformułowano w sprawie, w której sąd drugiej instancji został
uprzednio, na podstawie art. 398
20 
k.p.c., związany wykładnią prawa przyjętą w kasatoryjnym wyroku
Sądu Najwyższego z 9 listopada 2017 r., I CSK 672/17, wydanym po podjęciu postępowania zawieszonego
uprzednio w związku z ogłoszeniem upadłości likwidacyjnej strony pozwanej. W konsekwencji Sąd
Najwyższy stwierdził, że udzielenie odpowiedzi na przedstawione zagadnienie prawne nie jest niezbędne
do rozstrzygnięcia sprawy, skoro w sprawie I CSK 672/17 dokonano już wiążącej dla Sądu drugiej
instancji wykładni art. 145 ust. 1 p.u.n., tzn. uznano, że podjęciu zawieszonego postępowania kasacyjnego
nie stoi na przeszkodzie niezakończenie postępowania prowadzonego wskutek zgłoszenia syndykowi
wierzytelności dochodzonej w sprawie I CSK 672/17.
W orzecznictwie Sądu Najwyższego problem przedstawiony w zagadnieniu prawnym był podejmowany
jedynie incydentalnie, m.in. w związku z potrzebą oceny zarzutów niedopuszczalności podjęcia
postępowania w sprawie wszczętej przeciwko upadłemu. Zasadniczo zajmowano wówczas stanowisko, że
"wyczerpanie trybu" wymaga skorzystania przez wierzyciela z wszystkich dostępnych mu środków
zaskarżenia. Pogląd ten uzasadniano potrzebą uwzględnienia charakteru postępowania upadłościowego,
wyłączającego, co do zasady, możliwość zaspokojenia wierzycieli upadłego w trybie ogólnym
postępowania sądowego (zob. wyrok Sądu Najwyższego z 19 kwietnia 2011 r., I PK 188/10, i podobnie
wyrok Sądu Najwyższego z 18 października 2017 r., I PK 273/16; postanowienie Sądu Najwyższego z 2
lutego 2006 r., II CK 391/05; tak również postanowienie Sądu Apelacyjnego w Rzeszowie z 20 listopada
2015 r., I ACz 792/15).
Szerszego przedstawienia wymaga przywołany wyżej wyrok Sądu Najwyższego z 19 kwietnia 2011 r., I

PK 188/10, który zapadł w stanie prawnym obejmującym stosowanie art. 182
1 
k.p.c., uchylonego 3 maja
2012 r. Unormowanie to przewidywało umorzenie postępowania procesowego w razie ogłoszenia
upadłości obejmującej likwidację majątku pozwanego (§ 1) oraz możliwość ponownego wytoczenia
powództwa w terminie trzech miesięcy po prawomocnej odmowie uznania wierzytelności (§ 2). W takim
przypadku, stosownie do art. 182
1 

§ 2 k.p.c., zachowane były skutki procesowe i materialnoprawne, jakie
ustawa wiąże z poprzednio wytoczonym powództwem, w tym dotyczące przedawnienia, a ponadto nie
zachodziła konieczność powtórzenia postępowania dowodowego.
Wypada zauważyć, że w przywołanym ostatnio art. 182
1 

§ 2 k.p.c. była mowa nie o "wyczerpaniu trybu
określonego ustawą", lecz o "prawomocnej odmowie uznania wierzytelności". Taka prawomocna odmowa
mogła być zarówno wynikiem niewniesienia sprzeciwu od decyzji syndyka, jak i niewniesienia zażalenia
na postanowienie sędziego-komisarza w przedmiocie sprzeciwu. Sąd Najwyższy uznał jednak, że
wytoczenie powództwa staje się możliwe dopiero po zaskarżeniu przez wierzyciela wszystkich
niekorzystnych dla niego rozstrzygnięć w przedmiocie uznania wierzytelności, czyli w istocie - po
wyczerpaniu trybu określonego ustawą w rozumieniu art. 145 ust. 1 p.u.n. Zdaniem Sądu Najwyższego,
używając w 182
1 

§ 2 k.p.c. sformułowania "po prawomocnej odmowie uznania wierzytelności",
ustawodawca miał na uwadze prawomocne zamknięcie etapu ustalania listy wierzytelności z wyczerpaniem
trybu przewidzianego w art. 256 ust. 1 p.u.n.
Stanowisko przeciwne, reprezentujące liberalny nurt wykładniart. 145 ust. 1 p.u.n., wskazywało na brak
konieczności przejścia całego trybu unormowanego w art. 256 i n.p.u.n., czyli kwestionowania przez
wierzyciela kolejno wszystkich niekorzystnych dla niego rozstrzygnięć syndyka masy upadłości oraz
sędziego-komisarza co do uznania wierzytelności. Pogląd taki został wyrażony w wyroku Sądu
Apelacyjnego w Białymstoku z 7 listopada 2014 r., I ACa 729/14, w którym stwierdzono, że skoro w
chwili podjęcia postępowania nie było możliwe zaskarżenie odmowy uznania wierzytelności, gdyż upłynął
termin do zgłoszenia sprzeciwu, to należy przyjąć, że tryb określony ustawą został wyczerpany, a tym
samym zaistniały przewidziane w art. 145 ust. 1 p.u.n. podstawy do podjęcia postępowania.
Tożsamego stanowiska upatrywano także, jak się wydaje (zob. postanowienie Sądu Najwyższego z 25 lipca
2019 r., III CZP 10/19), w przywołanym uprzednio wyroku Sądu Najwyższego z 9 listopada 2017 r., I CSK
672/17. W istocie jednak sednem wyrażonego tam zapatrywania wydaje się to, że art. 145 ust. 1 p.u.n. w
ogóle nie znajduje zastosowania w postępowaniu kasacyjnym, a nie to, z których środków zaskarżenia
powinien skorzystać wierzyciel, aby doszło do "wyczerpania trybu określonego ustawą". Sąd Najwyższy
nie wypowiedział się wprost o wykładniart. 145 ust. 1 p.u.n., jednak z całokształtu wypowiedzi, w tym ze
wskazania na "niezakończenie tej procedury", można wnosić, że przychyla się raczej do dominującego
sposobu rozumienia ww. przepisu. Ostatecznie wypada zatem stwierdzić, że odmienność stanowisk jest
widoczna głównie w zestawieniu orzeczeń Sądu Najwyższego z niektórymi orzeczeniami sądów
powszechnych.

Wyraźnie rozbieżne zapatrywania w analizowanej kwestii zostały natomiast przedstawione w nauce prawa.
Za dominujący należy uznać pogląd, wsparty argumentami natury systemowej, teleologicznej i
historycznoprawnej, że konieczne jest wyczerpanie trybu zaskarżenia listy wierzytelności, co obejmuje nie
tylko wniesienie sprzeciwu co do odmowy uznania wierzytelności przez syndyka, lecz także zażalenia na
postanowienie sędziego-komisarza zapadłe w wyniku rozpoznania ww. sprzeciwu. Konieczne jest zatem
wykorzystanie wszystkich środków przewidzianych w art. 256-259 p.u.n.
Temu poglądowi, zbieżnemu z przedstawionym wyżej stanowiskiem orzecznictwa, przeciwstawia się
odmienną koncepcję, która wyczerpania trybu upatruje w przypadkach uprawomocnienia się
niekorzystnego dla wierzyciela rozstrzygnięcia na różnych etapach jego starań o uznanie wierzytelności,
począwszy od odmowy syndyka umieszczenia zgłoszonej wierzytelności na liście, bez konieczności
złożenia następnie sprzeciwu przez uprawnionego wierzyciela. W prezentowanym stanowisku podkreśla
się, że wyczerpanie trybu nie powinno być utożsamiane z "wyczerpaniem środków zaskarżenia" czy inaczej
- "wyczerpaniem toku instancji". Do wyczerpania trybu wystarczające jest bowiem skorzystanie z danego
trybu, rozumianego jako określony sposób dochodzenia roszczeń. Wymaganie to zostaje natomiast
spełnione po przejściu kolejno etapów kontroli formalnej zgłoszenia, kontroli merytorycznej dokonywanej
przez syndyka, a następnie po upływie terminu do zaskarżenia sporządzonej i przekazanej sędziemu-
komisarzowi listy wierzytelności. Żądanie, by wierzyciel wniósł sprzeciw oraz zażalenie, byłoby dla niego
ciężarem niewspółmiernym i nieuzasadnionym zarówno względami celowościowymi, jak i zasadami
ekonomii procesowej. Wierzyciel nie musi zatem skorzystać z przysługujących mu środków zaskarżenia,
jednakże, jeśli z nich skorzysta, to w czasie trwania postępowania wywołanego tymi czynnościami nie
można uznać, że doszło do wyczerpania trybu określonego ustawą.
W ocenie Sądu Najwyższego zagadnienie prawne przedstawione w niniejszej sprawie należy rozstrzygnąć
na rzecz zapatrywania, że dla wyczerpania trybu, o którym mowa w art. 145 ust. 1 p.u.n., konieczne jest
zaskarżenie odmowy uznania wierzytelności sprzeciwem do sędziego-komisarza, a w razie
nieuwzględnienia sprzeciwu - wniesienie zażalenia do sądu upadłościowego. Za przedstawionym wyżej
stanowiskiem, zbieżnym z poglądem wyrażonym przez Sąd Okręgowy, przemawiają wyniki językowej,
systemowej i funkcjonalnej wykładniart. 145 p.u.n. Proces interpretacji powinien być przy tym
przeprowadzony z uwzględnieniem idei i istoty postępowania upadłościowego, jako opartego na zasadzie
wspólnego dochodzenia roszczeń wierzycieli od niewypłacalnego dłużnika (art. 1 ust. 1 pkt 1 p.u.n.).
Względy te nawiązują wprawdzie do dyrektyw wykładni systemowej, która zwykle włączana jest do
wnioskowania dopiero po rozważeniu wyników analizy językowej, lecz w badanym przypadku za zasadne
należy uznać dokonanie całej interpretacji art. 145 ust. 1 p.u.n. z uwzględnieniem systemowego
umiejscowienia uregulowanej w tym przepisie instytucji prawa.
Postępowanie upadłościowe cechuje się, jako ustrukturyzowana metoda działania, określonymi celami i
założeniami konstrukcyjnymi. Funkcją tej procedury jest przeprowadzenie uniwersalnej egzekucji z

majątku niewypłacalnego dłużnika, z zapewnieniem maksymalnej możliwej do osiągnięcia ochrony
interesów wszystkich jego wierzycieli. Postępowanie upadłościowe należy prowadzić tak, aby roszczenia
wierzycieli mogły zostać zaspokojone w jak najwyższym stopniu, a jeśli racjonalne względy na to pozwolą
- dotychczasowe przedsiębiorstwo dłużnika zostało zachowane (art. 2 ust. 1 p.u.n.). Realizacji celów tego
postępowania służy m.in. wyłączenie, co do zasady, możliwości dochodzenia w procesie cywilnym
wierzytelności podlegających zaspokojeniu z masy upadłości, gdyż postępowanie upadłościowe powinno
być jedynym i wyłącznym trybem dochodzenia roszczeń przeciwko upadłemu (wyroki Sądu Najwyższego
z 19 kwietnia 2011 r., I PK 188/10, oraz z 16 stycznia 2009 r., III CSK 244/08).
Główny ciężar rozliczeń zmierzających do zaspokojenia wierzycieli z majątku upadłego spoczywa zatem
na postępowaniu upadłościowym, które prowadzone jest według ściśle unormowanego modelu, uznanego
przez prawodawcę za optymalny system zadośćuczynienia w maksymalnym stopniu roszczeniom wielu
wierzycieli. Czynnikiem ochrony sytuacji prawnej wierzycieli cechujących się określonymi
właściwościami jest jednolitość przyjętych w tym postępowaniu zasad, wspólny dla zainteresowanych tryb
dochodzenia roszczeń oraz prowadzenie czynności tego postępowania przez syndyka pod nadzorem i z
wydatnym udziałem sędziego-komisarza i sądu upadłościowego.
Czynności związane ze zgłoszeniem i uznaniem wierzytelności stanowią jeden z podstawowych elementów
szerzej pojmowanego porządku zaspokojenia podmiotów, z którymi upadły pozostawał w stosunkach
prawnych. Wartości wiązane z zachowaniem trybu inicjowanego zgłoszeniem wierzytelności powinny być
więc postrzegane w stosownie szerszej perspektywie reguł prowadzenia postępowania upadłościowego.
Podejmowanie działań zgodnie z trybem określonym przepisami Prawa upadłościowego i naprawczego (a
obecnie - Prawa upadłościowego) ma także istotny walor praktyczny, gdyż pozwala na przystąpienie do
postępowania upadłościowego - "egzekucji uniwersalnej" również tym wierzycielom, którzy wcześniej nie
zaopatrzyli się w tytuł wykonawczy przeciwko upadłemu dłużnikowi. Nie bez znaczenia jest także kwestia
skali postępowań (ich liczby i możliwego czasu trwania), które z powództwa wierzycieli musiałyby być
przeprowadzone przeciwko dłużnikowi, gdyby prawodawca nie przewidział trybu unormowanego w prawie
upadłościowym, służącego, w uproszczonej procedurze, uzyskaniu przez wierzycieli zaspokojenia
przysługujących im roszczeń.
Z powyższych uwag wynika, że na tle zasadniczego modelu rozliczeń, opartego na dochodzeniu
wierzytelności w postępowaniu upadłościowym, rozwiązaniem wyjątkowym jest unormowana w art. 145
ust. 1 p.u.n. możliwość kontynuowania przeciwko syndykowi postępowania zawieszonego uprzednio z
powodu ogłoszenia upadłości. Wyjątków nie interpretuje się rozszerzająco, a zatem w wykładni tego
przepisu powinno być uwzględnione, że prowadzenie sporu o wierzytelność poza postępowaniem
upadłościowym jest odstępstwem od opisanych wyżej założeń i celów egzekucji uniwersalnej.
W art. 145 ust. 1 p.u.n. ustawodawca obwarował możliwość podjęcia postępowania zawieszonego z
powodu upadłości strony wymaganiem uprzedniego wyczerpania trybu określonego ustawą. Zgodnie z tym

przepisem, w jego brzmieniu adekwatnym dla rozstrzygnięcia sprawy przez Sąd Okręgowy, postępowanie
sądowe lub administracyjne w sprawie wszczętej przeciwko upadłemu przed dniem ogłoszenia upadłości o
wierzytelność, która podlega zgłoszeniu do masy upadłości, o ile odrębna ustawa nie stanowi inaczej, może
być podjęte przeciwko syndykowi tylko w przypadku, gdy w postępowaniu upadłościowym wierzytelność
ta po wyczerpaniu trybu określonego ustawą nie zostanie umieszczona na liście wierzytelności.
Z perspektywy zagadnienia prawnego sformułowanego przez Sąd Okręgowy zasadnicze znaczenie ma
wykładnia zwrotu "po wyczerpaniu trybu określonego ustawą", wskazującego, w jakim przypadku możliwe
staje się podjęcie przeciwko syndykowi postępowania sądowego w sprawie wszczętej przeciwko upadłemu
przed dniem ogłoszenia upadłości. Artykuł 145 ust. 1 p.u.n. niewątpliwie odnosi się do pewnej czasowej
sekwencji czynności, skoro mowa w nim o wszczęciu sprawy przed ogłoszeniem upadłości, następnie o
wyczerpaniu trybu określonego ustawą, a ostatecznie o podjęciu postępowania przeciwko syndykowi. W
istocie jednak art. 145 ust. 1 p.u.n. nie normuje kwestii momentu, w którym staje się możliwe podjęcie
postępowania zawieszonego z powodu ogłoszenia upadłości - "po wyczerpaniu trybu określonego ustawą",
lecz wskazuje na dopuszczalność podjęcia postępowania "tylko w przypadku", gdy w postępowaniu
upadłościowym wierzytelność ta po wyczerpaniu trybu określonego ustawą nie zostanie umieszczona na
liście wierzytelności.
Oznacza to, po pierwsze, że wyczerpanie trybu należy uznawać za warunek prawny (przesłankę) sine qua
non podjęcia postępowania, a po drugie, że oba tryby: procesowy i "określony ustawą" (art. 145 p.u.n.) nie
są równoważne, a wybór jednego z nich nie jest poddany decyzji zainteresowanych podmiotów. W razie
ogłoszenia upadłości zasadą jest wykorzystanie (wyczerpanie) trybu określonego ustawą Prawo
upadłościowe, a możliwość powrotu do wszczętego wcześniej postępowania powstaje wyłącznie w razie
uprzedniego wyczerpania trybu, które nie zakończyło się dla wierzyciela zgłaszającego wierzytelność
sukcesem w postaci umieszczenia przysługującej mu wierzytelności na liście wierzytelności.
Termin "ustawa" ("tryb określony ustawą") odnosi się do ustawy Prawo upadłościowe; w takim samym
znaczeniu został on użyty w licznych innych przepisach tego aktu prawnego (np. art. 1-5 p.u.n.). Tryb
oznacza pewien określony, uporządkowany ciąg czynności zmierzających do określonego celu. Pojęcie
"trybu określonego ustawą" trzeba zatem wiązać z zawartymi w Prawie upadłościowym regulacjami
dotyczącymi uznania wierzytelności, skoro właśnie nieumieszczenie wierzytelności na liście, po
wyczerpaniu trybu określonego ustawą, realizuje przesłankę dopuszczalności podjęcia zawieszonego
uprzednio postępowania toczącego się przeciwko upadłemu. Całość tych czynności, ściśle uregulowanych
przepisami Prawa upadłościowego i naprawczego (art. 236 i n.p.u.n.), tworzy tryb określony ustawą w
rozumieniu art. 145 ust. 1 p.u.n. W konsekwencji " (wyczerpanie) trybu" odnosi się do podjęcia kompleksu
czynności zmierzających do umieszczenia wierzytelności na liście. Nie ma natomiast powodu, aby za tryb,
a ponadto - wyczerpany, uznawać wyłącznie zgłoszenie wierzytelności i odmowę jej uznania przez
syndyka lub poprzestanie na - niezaskarżonym do sądu upadłościowego - niekorzystnym dla wierzyciela

postanowieniu sędziego-komisarza.
Kompleks unormowań zawartych w art. 236 i n.p.u.n. został zwieńczony wyrażoną w art. 263 zd. 1 p.u.n.
zasadą, że odmowa uznania wierzytelności według przepisów niniejszego działu nie stanowi przeszkody do
jej dochodzenia we właściwym trybie. Skoro przepis ten stanowi o odmowie uznania wierzytelności
"według przepisów niniejszego działu" (art. 263 zd. 1 p.u.n.), czyli Działu II. Lista wierzytelności, to
należy przyjąć, że odmowa uznania powinna mieć miejsce po skorzystaniu z wszystkich środków
uregulowanych w "dziale niniejszym", czyli także po wniesieniu sprzeciwu i zażalenia. Dział ten obejmuje
bowiem kolejno rozdziały:
"Ustalenie listy wierzytelności" (w którym unormowane zostało m.in. sporządzenie listy wierzytelności
przez syndyka), "Zaskarżenie listy wierzytelności" (w którym zawarte zostały m.in. przepisy o możliwości
wniesienia sprzeciwu do sędziego-komisarza oraz zażalenia do sądu na postanowienie w przedmiocie
sprzeciwu) oraz "Zatwierdzenie, prostowanie i uzupełnienie listy wierzytelności".
Z kolei w odniesieniu do zwrotu "po wyczerpaniu (trybu określonego ustawą)" należy zauważyć, że słowo
"wyczerpanie" w znaczeniu użytym w art. 145 ust. 1 p.u.n. pochodzi od aspektu dokonanego czasownika
"wyczerpywać", oznaczającego m.in. zużywać coś do końca czy wyeksploatować. Tym samym określenie
to oznacza nie samo tylko zakończenie określonego toku czynności, lecz jego kwalifikowaną postać -
zakończenie na najdalszym możliwym etapie. Wyczerpać znaczy bowiem tyle, co "czerpać do końca", przy
czym koniec ten determinowany jest okolicznościami obiektywnymi, uniemożliwiającymi dalsze czynności
z uwagi na brak ("wyczerpanie") odpowiedniego substratu.
Gdyby w art. 145 p.u.n. chodziło o zakończenie postępowania zainicjowanego zgłoszeniem wierzytelności
na dowolnym etapie, na którym jest to możliwe, czyli także po odmownej decyzji syndyka lub
postanowieniu sędziego-komisarza, to wystarczające byłoby użycie prostszego określenia, np. "po
zakończeniu", odnoszącego się do samego tylko sfinalizowania postępowania związanego ze zgłoszeniem
wierzytelności. Zwrot "po wyczerpaniu trybu", odniesiony do procedury "określonej ustawą", należy zatem
wiązać z sytuacją, w której stosownego postępowania nie da się już dalej prowadzić z uwagi na
wykorzystanie wszystkich możliwych środków prawnych. Pogląd odmienny wymuszałby przyjęcie, że
ustawodawca posłużył się, rzadko używanym w języku prawnym, określeniem "po wyczerpaniu" jako
synonimicznym dla "po zakończeniu".
Powyższą argumentację wzmacnia porównanie z innymi przepisami, w których ustawodawca odwołuje się
do "wyczerpania" określonej ścieżki postępowania. W art. 77 ust. 1 ustawy z dnia 30 listopada 2016 r. o
organizacji i trybie postępowania przed Trybunałem Konstytucyjnym (t.j. Dz. U. z 2019 r. poz. 2393)
wskazano, że skarga konstytucyjna może być wniesiona po wyczerpaniu drogi prawnej, o ile droga ta jest
przewidziana. Podobnie kwestię tę normowały wcześniej art. 47 ust. 1 ustawy z dnia 22 lipca 2016 r. o
Trybunale Konstytucyjnym (Dz. U. poz. 1157), art. 64 ustawy z dnia 25 czerwca 2015 r. o Trybunale
Konstytucyjnym (t.j. Dz. U. z 2016 r. poz. 293) i art. 46 ust. 1 ustawy z dnia 1 sierpnia 1997 r. o Trybunale

Konstytucyjnym (Dz. U. Nr 102, poz. 643 z późn. zm.). Nigdy nie ulegało, jak i obecnie nie ulega
wątpliwości to, że "wyczerpanie drogi prawnej" nie ma miejsca w razie nieskorzystania przez odpowiedni
podmiot z przysługujących mu środków zaskarżenia.
Z kolei w art. 52 § 1 p.p.s.a., uzależniono możliwość wniesienia skargi od wyczerpania środków
zaskarżenia, jeżeli służyły one skarżącemu w postępowaniu przed organem właściwym w sprawie, przy
czym wyczerpanie to zdefiniowano w art. 52 § 2 p.p.s.a. jako sytuację, w której stronie nie przysługuje
żaden środek zaskarżenia, taki jak zażalenie, odwołanie lub ponaglenie, przewidziany w ustawie.
Analogiczne rozwiązanie przewidywał wcześniej art. 34 ust. 1 w zw. z art. 34 ust. 2 ustawy z dnia 11 maja
1995 r. o Naczelnym Sądzie Administracyjnym (Dz. U. Nr 74, poz. 368 z późn. zm.). Nie jest przy tym
trafny podnoszony niekiedy argument, zgodnie z którym istnienie art. 52 § 2 p.p.s.a. świadczy o
konieczności odrębnego rozumienia pojęcia "wyczerpania" na gruncie ustawy, w której zawarto ten
przepis, i prawa upadłościowego. Zawarta w art. 52 § 2 p.p.s.a. definicja w istocie pełni funkcję wyłącznie
wyjaśniająco-porządkującą; należy więc odrzucić sugestię, by wprowadzenie tej definicji rzeczywiście
wpływało na kierunek interpretacji art. 52 § 1 p.p.s.a., a tym bardziej - by niezawarcie po art. 145 ust. 1
p.u.n. analogicznej definicji mogło skłaniać do przyjęcia, że użyte w prawie upadłościowym słowo
"wyczerpanie" miało odmienne znaczenie.
Co się tyczy perspektywy systemowej, wypada wskazać, że zgłoszenie wierzytelności jest wyrazem
przekonania wierzyciela, iż przysługuje mu wierzytelność przeciwko upadłemu, która powinna być
zaspokojona z masy upadłości. Trudno byłoby zatem uznać za spójne z ww. założeniem oraz zgodne z
logiką postępowania upadłościowego rozwiązanie w pewnym sensie nagradzające bierną postawę
wierzyciela, sprzeczną z ideą wspólnego dochodzenia roszczeń przeciwko upadłemu bezpośrednio w
postępowaniu upadłościowym. Taki natomiast efekt powstawałby, gdyby, po odmowie uznania
wierzytelności, do wyczerpania trybu nie było konieczne wniesienie sprzeciwu, a następnie zażalenia.
Wierzyciel rezygnowałby bowiem z dokonywania czynności pozwalających na weryfikację trafności
decyzji syndyka lub sędziego-komisarza, a mimo opisanego zachowania, przeczącego modelowi
preferowanemu przez prawodawcę ("trybowi określonemu ustawą"), a nawet dzięki temu zachowaniu,
uzyskiwałby możliwość kontynuowania procesu o wierzytelność. Tymczasem powrót do procesu jest
systemowo uznawany za wyjątek, gdyż wierzytelność zasadniczo powinna być dochodzona w
postępowaniu upadłościowym - i częstokroć finalnie mogłaby być tam skutecznie dochodzona, gdyby nie
zaniechanie zaskarżenia decyzji syndyka lub postanowienia sędziego-komisarza.
Ochrona takich działań wierzyciela przeczyłaby całej koncepcji postępowania upadłościowego, w ramach
której ustawodawca stworzył odpowiednio zabezpieczoną prawnie możliwość dochodzenia wierzytelności
względem upadłego, pozwalającą uniknąć konieczności prowadzenia procesu przeciwko syndykowi masy
upadłości. System ten jest oparty na założeniu o trzystopniowej weryfikacji podstaw uznania
wierzytelności: od organu pozasądowego, przez sędziego-komisarza aż do sądu upadłościowego - jako

zapewniającej dokonywanie oceny przez fachowe organy, wyspecjalizowane w prowadzeniu postępowań
upadłościowych. Z tym założeniem niespójne byłoby stanowisko, że dla wierzyciela, który nie kontynuuje
starań o umieszczenie wierzytelności na liście, rezygnując z korzystania z przysługujących mu środków
zaskarżenia, jednocześnie otwiera się możliwość dochodzenia tej samej wierzytelności poza
postępowaniem upadłościowym.
Na rzecz zajętego stanowiska przemawiają także dalsze racje nawiązujące do systemowej i funkcjonalnej
wykładniart. 145 § 1 p.u.n.
Po pierwsze, wcześniej wskazano już, że postawienie wymagania, aby podjęcie postępowania procesowego
następowało "tylko w przypadku (...) wyczerpania trybu", świadczy o tym, że postępowanie upadłościowe
jest uznawane za priorytetowe względem ogólnego postępowania cywilnego. Z preferencyjnego
traktowania postępowania upadłościowego można wnosić, że generalny, ogólny cel tego postępowania jest,
w ocenie ustawodawcy, nadrzędny względem partykularnego interesu wierzyciela, który chciałby
poszukiwać ochrony na drodze procesu. Tym samym pojęcie "po wyczerpaniu trybu określonego ustawą",
rozumiane przez pryzmat funkcji art. 145 ust. 1 p.u.n. jako przepisu uwzględniającego pierwszeństwo
postępowania upadłościowego, powinno obejmować konieczność złożenia przez wierzyciela zażalenia od
niekorzystnego dlań postanowienia sędziego-komisarza. W przeciwnym razie prymat postępowania
upadłościowego miałby charakter pozorny, gdyż dotyczyłby tylko jego początkowej fazy, obejmującej
sporządzenie listy wierzytelności przez podmiot określony w art. 244 p.u.n.
Po drugie, gdyby zaaprobować pogląd, zgodnie z którym do wyczerpania trybu, o którym mowa w
analizowanym przepisie, wystarczy zakończenie postępowania na etapie decyzji syndyka lub sędziego-
komisarza, to moment, w którym dochodziłoby do owego wyczerpania, byłby każdorazowo
determinowany przez działanie lub bierność wierzyciela. Podejmując decyzję w przedmiocie złożenia
sprzeciwu co do odmowy uznania wierzytelności lub zażalenia na postanowienie sędziego-komisarza,
wierzyciel mógłby swobodnie wpływać na to, czy jedyną dopuszczalną ścieżką dochodzenia wierzytelności
pozostaje postępowanie upadłościowe, czy też możliwe jest prowadzenie w tej sprawie postępowania
cywilnego na zasadach ogólnych. Skoro kontynuowanie postępowania przeciwko syndykowi stanowi
wyjątek od zasady dochodzenia wierzytelności wobec upadłego w postępowaniu upadłościowym, a
wymaganie "wyczerpania trybu" wprowadza ograniczenie w korzystaniu z tego wyjątku, to nie sposób
uznać za prawidłowy kierunek wykładni, zgodnie z którym podmiot dotknięty tym ograniczeniem miałby
wpływ na jego rzeczywisty zakres.
Po trzecie, wyczerpanie "trybu określonego ustawą" służy realizacji celu w postaci weryfikacji, czy
wierzycielowi przysługuje wierzytelność, która powinna być dochodzona w postępowaniu upadłościowym.
Taka weryfikacja może być natomiast przeprowadzona w pełnej postaci dopiero w razie wykorzystania
wszystkich środków prawnych składających się na tryb określony ustawą, czyli tych, które prawodawca
traktuje jako instrumenty ochrony interesów uczestników postępowania upadłościowego adekwatne do ww.

celu. W postępowaniu tym, prowadzonym na zasadach odmiennych od procesu cechującego się szeroko
uregulowanym postępowaniem rozpoznawczym, przewidziane są trzy etapy ww. weryfikacji, angażujące
kolejno syndyka, sędziego-komisarza i sąd upadłościowy. Tym organom ustawodawca powierzył
dokonanie oceny, czy zachodzą podstawy do uznania wierzytelności, w ramach następujących po sobie
postępowań odwoławczych. Punktem wyjścia jest tu niewątpliwie odmowa uznania wierzytelności przez
syndyka, natomiast dalsze czynności związane z wniesieniem sprzeciwu i zażalenia stanowią jedynie
kontynuację dążeń wierzyciela, czyli kolejne etapy starań o uznanie wierzytelności, która spotkała się z
odmownym stanowiskiem syndyka masy upadłości lub sędziego-komisarza.
Po czwarte, trafnie wskazuje się, że skoro przed ogłoszeniem upadłości toczyło się postępowanie sądowe
przeciwko upadłemu, to zwykle kwestia istnienia lub wysokości dochodzonej w nim wierzytelności była
sporna. Wierzyciel powinien zatem spodziewać się, że uznanie wierzytelności nie nastąpi już wskutek jej
zgłoszenia, lecz będzie potrzebne podjęcie w tym kierunku dalszych starań, także obejmujących
zaskarżanie niekorzystnych dla wierzyciela rozstrzygnięć syndyka oraz sędziego-komisarza. Ponadto z
perspektywy ekonomii procesowej wątpliwości budziłaby aprobata dla rozwiązania akceptującego to, że, z
powodu liberalnego rozumienia "wyczerpania trybu określonego ustawą", wierzyciele z łatwością, dzięki
zaniechaniu wniesienia sprzeciwu, odzyskiwaliby możliwość kontynuowania zawieszonego uprzednio
postępowania procesowego - mimo że, w razie wyczerpania trybu, umieszczenie wierzytelności na liście
mogłoby potencjalnie nastąpić już w ramach postępowania upadłościowego.
Niewątpliwie obawa przedłużania się postępowania upadłościowego powstaje także w tym wariancie, w
którym po niekorzystnym dla wierzyciela orzeczeniu sądu upadłościowego podejmowane byłoby
postępowanie uprzednio zawieszone, gdyż w przypadku ewentualnego wydania w nim korzystnego dla
wierzyciela wyroku dochodziłoby do sprostowania listy wierzytelności stosownie do prawomocnych
orzeczeń (art. 262 ust. 2 p.u.n.). To z kolei, w związku z kolejnymi przypadkami prostowania
(aktualizowania) listy wierzytelności, mogłoby rzutować negatywnie na efektywność zaspokojenia długów
upadłego. Rzecz jednak w tym, że w przynajmniej niektórych przypadkach wniesienie sprzeciwu, a
ewentualnie także zażalenia do sądu opiekuńczego, będzie skuteczne, co w realny sposób usprawni
ostateczne ustalenie listy wierzytelności. Takie właśnie założenia co do celowości wyczerpania trybu
należy przypisać ustawodawcy jako motywy obecnego ukształtowania art. 145 p.u.n.
Ponadto dopiero wyczerpanie trybu określonego ustawą pozwala na jednoznaczne stwierdzenie, że powrót
do prowadzonego uprzednio postępowania stał się konieczny w celu zapewnienia wierzycielowi
możliwości ochrony swych praw, w ramach postępowania cechującego się atrybutami związanymi z
prowadzeniem postępowania dowodowego itd. To z kolei w innym świetle stawia kwestię ryzyka
przedłużania się postępowania upadłościowego - w porównaniu z sytuacją, w której wierzyciel nie
skorzystał z możliwości, jakie od początku stwarzało zgłoszenie wierzytelności i zagwarantowanie
dochodzenia jej w postępowaniu upadłościowym, aż do wyczerpania trybu określonego ustawą w

rozumieniu art. 145 p.u.n.
Kilka uwag wypada także poświęcić argumentom natury historycznoprawnej, które zwłaszcza w dyskursie
prowadzonym przez naukę prawa były podnoszone jako świadczące na rzecz każdego z przeciwnych
kierunków wykładniart. 145 u.p.n. Aktualnie obowiązujące unormowanie dotyczące podjęcia zawieszonego
postępowania i prowadzenia go przeciwko syndykowi zastąpiło stosowany w poprzednim stanie prawnym

art. 62 (wcześniej oznaczonego jako art. 61) rozporządzenia Prezydenta Rzeczypospolitej z dnia 24
października 1934 r. Prawo upadłościowe (t.j. Dz. U. z 1991 r. Nr 118, poz. 512 z późn. zm., dalej: RPu).
Przepis ten stanowił, że postępowanie w sprawie wszczętej przeciwko upadłemu przed ogłoszeniem
upadłości o wierzytelność, która uległa zgłoszeniu do masy, mogło być podjęte przeciwko syndykowi,
jednak tylko w tym przypadku, gdy w postępowaniu upadłościowym sędzia-komisarz nie uznał
wierzytelności, albo gdy na skutek sprzeciwu sąd odmówił uznania.
Wykładnia art. 62 RPu stała się podstawą do formułowania rozbieżnych wniosków co do tego, czy
obowiązujący obecnie art. 145 ust. 1 p.u.n., stanowi w istocie kontynuację tożsamego rozwiązania,
przyjętego uprzednio w art. 62 RPu, czy - przeciwnie - art. 145 ust. 1 p.u.n. wprowadza nowe zasady
dopuszczalności podjęcia postępowania w sprawie wszczętej przeciwko upadłemu. Dopatrywanie się
zbieżności między ww. regulacjami, zwłaszcza w celu wsparcia dla wybranego kierunku interpretacji art.
145 ust. 1 p.u.n., musiałoby być jednak bardzo ostrożne. Oba unormowania cechują się bowiem istotnymi
odmiennościami w przyjętym modelu sporządzania listy wierzytelności, który w poprzednim stanie
prawnym obejmował tylko dwa etapy czynności: sędziego-komisarza i sądu. Podstawowe znaczenie ma
natomiast konstatacja, że brzmienie art. 62 RPu jest na tyle jasne, iż nie powinno budzić wątpliwości w
kwestii tego, dokonanie jakich konkretnie czynności umożliwiało podjęcie postępowania w sprawie
wszczętej przeciwko upadłemu.
Przepis ten posługiwał się alternatywą rozłączną, zatem z samego jego brzmienia wynikało, że podjęcie
zawieszonego postępowania mogło nastąpić już w razie odmowy uznania wierzytelności przez sędziego-
komisarza, a w przypadku uznania tej wierzytelności i wniesienia sprzeciwu przez innego
zainteresowanego - odmowy uznania przez sąd. Odmowa uznania wierzytelności przez sędziego-komisarza
nie obligowała zatem uprawnionego do wnoszenia następnie sprzeciwu od niekorzystnego dla niego
rozstrzygnięcia. Wskazuje się wprawdzie, że oba warianty ujęte w art. 62 RPu były w praktyce, w celu
skrótowego określenia, obejmowane wspólną nazwą "wyczerpanie trybu", jednak opisana praktyka nie
stwarza podstaw do określonego ukierunkowania wykładniart. 145 ust. 1 p.u.n., w którym również użyty
jest zwrot o wyczerpaniu trybu. Na tle art. 62 RPu każdy z wymienionych tam wariantów, także
poprzestanie na odmowie uznania wierzytelności przez sędziego-komisarza, stanowił "wyczerpanie"
uregulowanego w tym przepisie trybu.
Powyższy wniosek nie osłabia jednak trafności zapatrywania zajętego w podjętej obecnie uchwale, że dla
wyczerpania trybu, o którym mowa w art. 145 ust. 1 u.p.n., konieczne jest zaskarżenie odmowy uznania

wierzytelności sprzeciwem do sędziego-komisarza, a w razie nieuwzględnienia sprzeciwu - wniesienie
zażalenia do sądu upadłościowego. Rzecz bowiem w tym, że art. 145 ust. 1 p.u.n. nie wskazuje na
skonkretyzowane, alternatywne drogi dochodzenia wierzytelności, lecz posługuje się jednym, zbiorczym
terminem "wyczerpania trybu określonego ustawą". Rezultaty wykładniart. 62 RPu, wyrażającego
ówczesną koncepcję ustawodawcy co do przesłanki podjęcia zawieszonego postępowania, nie podważają
zatem konkluzji wynikających z językowej, systemowej i funkcjonalnej interpretacji art. 145 ust. 1 p.u.n.
Uchwała została sformułowana w ścisłej korelacji z treścią zagadnienia prawnego, jednak odzwierciedlone
w jej sentencji stanowisko można rozumieć szerzej. W istocie bowiem oznacza ono, że "wyczerpanie trybu
określonego ustawą" w rozumieniu art. 145 ust. 1 p.u.n. wymaga skorzystania przez wierzyciela z
wszystkich przysługujących mu środków zaskarżenia zmierzających do umieszczenia wierzytelności na
liście wierzytelności. Nie zawsze konieczne okaże się więc zaskarżenie odmowy uznania wierzytelności
sprzeciwem do sędziego-komisarza. W określonych sytuacjach, na przykład w razie uznania wierzytelności
przez syndyka i skutecznego zgłoszenia sprzeciwu przez innego wierzyciela, wyczerpanie trybu, o którym
mowa w art. 145 ust. 1 p.u.n., będzie wymagało złożenia przez wierzyciela zażalenia na postanowienie
sędziego-komisarza, mimo że z oczywistych przyczyn wierzyciel ten nie złożył wcześniej sprzeciwu.
Innymi słowy "wyczerpanie trybu", o którym mowa w analizowanym przepisie, w istocie zawsze będzie
wiązało się z negatywnym dla wierzyciela rozstrzygnięciem sądu upadłościowego, rozpoznającego
zażalenie na postanowienie sędziego-komisarza w przedmiocie sprzeciwu - niezależnie od tego, który z
uprawnionych uczestników postępowania złożył sprzeciw.
Mając powyższe na uwadze, na podstawie art. 390 § 1 k.p.c., orzeczono jak w sentencji.

---

Część 1 z 1