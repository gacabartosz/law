# Część 9/11
## Art. 1 - Art. 4

---

Zakres: Art. 1 - Art. 4
Liczba artykułów: 288
Liczba wierszy: 1198

---

§ 1. Podział może być dokonany:
1) przez przeniesienie całego majątku spółki dzielonej na inne spółki za udziały albo akcje
spółki przejmującej, które obejmują wspólnicy spółki dzielonej (podział przez przejęcie);
2) przez zawiązanie nowych spółek, na które przechodzi cały majątek spółki dzielonej za
udziały lub akcje nowych spółek, które obejmują wspólnicy spółki dzielonej (podział przez
zawiązanie nowych spółek);
3) przez przeniesienie całego majątku spółki dzielonej na istniejącą i na nowo zawiązaną
spółkę albo spółki za udziały lub akcje spółki albo spółek przejmujących i nowo zawiązanych,
które obejmują wspólnicy spółki dzielonej (podział przez przejęcie i zawiązanie nowej spółki);
4) przez przeniesienie części majątku spółki dzielonej na istniejącą lub nowo zawiązaną spółkę
albo spółki za udziały lub akcje spółki albo spółek przejmujących, nowo zawiązanych lub
spółki dzielonej, które obejmują wspólnicy spółki dzielonej (podział przez wydzielenie);
5) przez przeniesienie części majątku spółki dzielonej na istniejącą lub nowo zawiązaną spółkę
albo spółki za udziały lub akcje spółki albo spółek przejmujących lub nowo zawiązanych, które
obejmuje spółka dzielona (podział przez wyodrębnienie).

§ 2. Do podziału przez wydzielenie oraz podziału przez wyodrębnienie stosuje się przepisy o
podziale spółek dotyczące odpowiednio spółki przejmującej lub spółki nowo zawiązanej. W
przypadku podziału przez wyodrębnienie nie stosuje się przepisów art. 534 § 1 pkt 2, 3-5 i 8, art.
536 § 1, art. 537, art. 538 i art. 541 § 5.

§ 3. Wspólnicy spółki dzielonej mogą otrzymać obok udziałów lub akcji spółek przejmujących
bądź spółek nowo zawiązanych dopłaty w gotówce nieprzekraczające łącznie 10% wartości
bilansowej przyznanych udziałów lub akcji właściwej spółki przejmującej, określonej według
oświadczenia, o którym mowa w art. 534 § 2 pkt 4, bądź 10% wartości nominalnej przyznanych
udziałów lub akcji właściwej spółki nowo zawiązanej. Dopłaty spółki przejmującej są dokonywane

z zysku bądź z kapitału zapasowego tej spółki.

§ 4. Każda ze spółek przejmujących lub spółek nowo zawiązanych może uzależnić przyznanie
swoich udziałów albo akcji wspólnikom spółki dzielonej od wniesienia dopłat w gotówce
nieprzekraczających wartości, o której mowa w § 3.

Art. 530. [Rozwiązanie spółki dzielonej bez likwidacji]

§ 1. Spółka dzielona zostaje rozwiązana bez przeprowadzenia postępowania likwidacyjnego w
dniu wykreślenia jej z rejestru (dzień podziału).

§ 2. Przepis § 1 nie dotyczy podziału przez wydzielenie oraz podziału przez wyodrębnienie.
Wydzielenie albo wyodrębnienie nowej spółki następuje w dniu jej wpisu do rejestru. W
przypadku przeniesienia części majątku spółki dzielonej na spółkę istniejącą wydzielenie albo
wyodrębnienie następuje w dniu wpisu do rejestru podwyższenia kapitału zakładowego spółki
przejmującej lub emisji przez spółkę przejmującą nowych akcji bez wartości nominalnej (dzień
wydzielenia albo dzień wyodrębnienia).

Art. 531. [Sukcesja uniwersalna praw]

§ 1. Spółki przejmujące lub spółki nowo zawiązane powstałe w związku z podziałem wstępują z
dniem podziału albo z dniem wydzielenia albo z dniem wyodrębnienia w prawa i obowiązki spółki
dzielonej, określone w planie podziału.

§ 2. Na spółkę przejmującą lub spółkę nowo zawiązaną powstałą w związku z podziałem
przechodzą z dniem podziału albo z dniem wydzielenia albo z dniem wyodrębnienia w
szczególności zezwolenia, koncesje oraz ulgi, pozostające w związku z przydzielonymi jej w
planie podziału składnikami majątku spółki dzielonej, a które zostały przyznane spółce dzielonej,
chyba że ustawa lub decyzja o udzieleniu zezwolenia, koncesji lub ulgi stanowi inaczej.

§ 2
1
. Spółka, która w toku postępowania o prawo objęte przeniesionym majątkiem nabyła w
wyniku podziału przez wydzielenie albo podziału przez wyodrębnienie część majątku spółki
dzielonej, wstępuje do postępowania o to prawo w miejsce spółki dzielonej bez potrzeby uzyskania
zgody strony przeciwnej.

§ 3. Do składników majątku spółki dzielonej nieprzypisanych w planie podziału określonej
spółce przejmującej lub spółce nowo zawiązanej stosuje się odpowiednio przepisy o
współwłasności w częściach ułamkowych. Udział spółki przejmującej lub spółki nowo zawiązanej
we wspólności jest proporcjonalny do wartości aktywów przypadających każdej z tych spółek w
planie podziału. Za zobowiązania spółki dzielonej, nieprzypisane w planie podziału spółkom
przejmującym lub spółkom nowo zawiązanym, spółki te odpowiadają solidarnie.

§ 4. Ujawnienie w księgach wieczystych lub rejestrach przejścia na spółki przejmujące lub spółki

nowo zawiązane praw ujawnionych w tych księgach lub rejestrach następuje na wniosek tych
spółek.

§ 5. Z dniem podziału bądź z dniem wydzielenia wspólnicy spółki dzielonej stają się
wspólnikami spółki przejmującej wskazanej w planie podziału.

§ 6. Przepisu § 2 nie stosuje się do zezwoleń i koncesji udzielonych spółce będącej instytucją
finansową, jeżeli organ, który wydał zezwolenie lub udzielił koncesji, zgłosił sprzeciw w terminie
miesiąca od dnia ogłoszenia planu podziału.

Art. 532. [Odpowiednie stosowanie przepisów o powstaniu spółki]

§ 1. Do podziału spółki stosuje się przepis art. 441 § 3 oraz odpowiednio przepisy dotyczące
powstania właściwej formy prawnej spółki przejmującej albo spółki nowo zawiązanej, z
wyłączeniem przepisów o wkładach niepieniężnych, jeżeli przepisy niniejszego działu nie
stanowią inaczej.

§ 2. Do podziału przez wydzielenie oraz podziału przez wyodrębnienie, następującego przez
obniżenie kapitału zakładowego, nie stosuje się przepisów art. 264 § 1 i art. 265 § 2 pkt 2 i 3 - w
razie podziału spółki z ograniczoną odpowiedzialnością, albo przepisów art. 456 i art. 458 § 2 pkt
3 i 4 - w razie podziału spółki akcyjnej albo spółki komandytowo-akcyjnej.

§ 3. Z powodu braków, o których mowa w art. 21 § 1, podział nie może być uchylony w
przypadku, gdy od dnia podziału albo wydzielenia albo wyodrębnienia upłynęło sześć miesięcy.
Rozdział 2
Podział spółek kapitałowych

Art. 533. [Uzgodnienie planu podziału]

§ 1. Plan podziału spółki wymaga pisemnego uzgodnienia między spółką dzieloną a spółką
przejmującą.

§ 2. W przypadku podziału przez zawiązanie nowej spółki plan podziału sporządza w formie
pisemnej spółka dzielona.

§ 3. Spółka dzielona, spółka przejmująca oraz spółka nowo zawiązana, o których mowa w § 1 i §
2, są spółkami uczestniczącymi w podziale.

Art. 534. [Elementy planu podziału]

§ 1. Plan podziału powinien zawierać co najmniej:
1) formę prawną, firmę i siedzibę każdej ze spółek uczestniczących w podziale;
2) stosunek wymiany udziałów albo akcji spółki dzielonej na udziały lub akcje spółek

przejmujących bądź spółek nowo zawiązanych i wysokość ewentualnych dopłat pieniężnych,
chyba że nie dochodzi do takiej wymiany;
2
1
) w przypadku podziału przez wyodrębnienie informację o liczbie i wartości udziałów lub
akcji w spółce albo spółkach przejmujących lub nowo zawiązanych obejmowanych przez
spółkę dzieloną;
3) zasady dotyczące przyznania udziałów lub akcji w spółkach przejmujących lub w spółkach
nowo zawiązanych;
4) dzień, od którego udziały lub akcje wymienione w pkt 3 uprawniają do uczestnictwa w
zysku poszczególnych spółek przejmujących bądź spółek nowo zawiązanych;
5) prawa przyznane przez spółki przejmujące lub spółki nowo zawiązane wspólnikom oraz
osobom szczególnie uprawnionym w spółce dzielonej;
6) szczególne korzyści dla członków organów spółek, a także innych osób uczestniczących w
podziale, jeżeli takie zostały przyznane;
7) dokładny opis i podział składników majątku (aktywów i pasywów) oraz zezwoleń, koncesji
lub ulg przypadających spółkom przejmującym lub spółkom nowo zawiązanym;
8) podział między wspólników spółki dzielonej udziałów lub akcji spółek przejmujących lub
spółek nowo zawiązanych lub w przypadku podziału przez wydzielenie - spółki dzielonej oraz
zasady tego podziału.

§ 2. Do planu podziału należy dołączyć:
1) projekt uchwały o podziale;
2) projekt zmian umowy lub statutu spółki przejmującej lub projekt umowy lub statutu spółki
nowo zawiązanej;
3) ustalenie wartości majątku spółki dzielonej na określony dzień w miesiącu poprzedzającym
złożenie wniosku o ogłoszenie planu podziału;
4) oświadczenie zawierające informację o stanie księgowym spółki, sporządzoną dla celów
podziału na dzień, o którym mowa w pkt 3, przy wykorzystaniu tych samych metod i w takim
samym układzie jak ostatni bilans roczny.

§ 3. W informacji, o której mowa w § 2 pkt 4:
1) nie jest konieczne przedstawienie nowej inwentaryzacji;
2) wartości wykazane w ostatnim bilansie powinny być zmienione tylko w przypadku, gdy jest
to konieczne dla odzwierciedlenia zmian w zapisach księgowych; należy wówczas uwzględnić
tymczasowe odpisy amortyzacyjne i zapasy oraz istotne zmiany w aktualnej wartości
niewykazane w księgach.


§ 4. Informacji, o której mowa w § 2 pkt 4, nie sporządza spółka publiczna, jeżeli zgodnie z
przepisami o ofercie publicznej i warunkach wprowadzania instrumentów finansowych do
zorganizowanego systemu obrotu oraz o spółkach publicznych publikuje i udostępnia
akcjonariuszom półroczne sprawozdania finansowe.

Art. 535. [Zgłoszenie planu podziału do sądu]

§ 1. Plan podziału powinien być zgłoszony do sądu rejestrowego spółki dzielonej lub spółki
przejmującej, łącznie z wnioskiem, o którym mowa w art. 537 § 2.

§ 2. W przypadku podziału przez zawiązanie nowej spółki plan podziału wraz z wnioskiem, o
którym mowa w art. 537 § 2, podlega zgłoszeniu do sądu rejestrowego spółki dzielonej.

§ 3. Plan podziału należy ogłosić nie później niż na sześć tygodni przed dniem powzięcia
pierwszej uchwały w sprawie podziału, o której mowa w art. 541. Spółka dzielona albo spółka
przejmująca nie jest obowiązana do ogłoszenia planu podziału, gdy nie później niż na sześć
tygodni przed dniem rozpoczęcia zgromadzenia wspólników albo walnego zgromadzenia, na
którym ma być powzięta pierwsza uchwała w sprawie podziału, o której mowa w art. 541,
nieprzerwanie do dnia zakończenia zgromadzenia podejmującego uchwałę w sprawie podziału,
bezpłatnie udostępni do publicznej wiadomości plan podziału na swojej stronie internetowej.

Art. 536. [Pisemne sprawozdanie zarządu]

§ 1. Zarządy spółki dzielonej i każdej spółki przejmującej sporządzają pisemne sprawozdanie
uzasadniające podział spółki, jego podstawy prawne i ekonomiczne, a zwłaszcza stosunek
wymiany udziałów lub akcji, o którym mowa w art. 534 § 1 pkt 2, oraz kryteria ich podziału. W
przypadku szczególnych trudności związanych z wyceną udziałów albo akcji spółki dzielonej,
sprawozdanie powinno wskazywać na te trudności.

§ 2. Zarząd spółki dzielonej wykonuje w odniesieniu do spółki nowo zawiązanej czynności
zarządów spółek uczestniczących w podziale przewidziane w przepisach § 1 i § 3 oraz w art.
537-539.

§ 3. (uchylony).

§ 4. Zarząd spółki dzielonej zawiadamia zarządy każdej spółki przejmującej lub spółki nowo
zawiązanej w organizacji o wszelkich istotnych zmianach w zakresie składników majątkowych
(aktywów i pasywów), które nastąpiły między dniem sporządzenia planu podziału a dniem
powzięcia uchwały o podziale.

Art. 537. [Badanie planu podziału przez biegłego]

§ 1. Plan podziału należy poddać badaniu biegłego w zakresie poprawności i rzetelności.

§ 2. Sąd rejestrowy właściwy według siedziby spółki dzielonej wyznacza biegłego na wspólny

wniosek spółek uczestniczących w podziale. W uzasadnionych przypadkach sąd może wyznaczyć
dwóch albo większą liczbę biegłych.

§ 3. Sąd rejestrowy określa wynagrodzenie za pracę biegłego i zatwierdza rachunki jego
wydatków. Jeżeli spółki uczestniczące w podziale dobrowolnie tych należności nie uiszczą w
terminie dwóch tygodni, sąd rejestrowy ściągnie je w trybie przewidzianym dla egzekucji opłat
sądowych.

Art. 538. [Opinia biegłego]

§ 1. Biegły sporządza na piśmie szczegółową opinię w terminie określonym przez sąd, nie
dłuższym jednak niż dwa miesiące od dnia jego wyznaczenia, i składa ją sądowi rejestrowemu oraz
zarządom spółek uczestniczących w podziale wraz z planem podziału. Opinia zawiera co najmniej:
1) stwierdzenie, czy stosunek wymiany udziałów lub akcji, o którym mowa w art. 534 § 1 pkt
2, jest ustalony należycie;
2) wskazanie metody albo metod użytych dla określenia proponowanego w planie podziału
stosunku wymiany udziałów lub akcji wraz z oceną zasadności ich zastosowania;
3) wskazanie szczególnych trudności związanych z wyceną udziałów lub akcji dzielonej spółki.

§ 1
1
. W przypadku wskazania przez spółkę informacji stanowiących tajemnicę przedsiębiorstwa
lub innych prawnie chronionych informacji zawartych w opinii biegły składa do sądu rejestrowego
dodatkowo odpis opinii z pominięciem tych informacji.

§ 2. Na pisemne żądanie biegłego zarządy spółek uczestniczących w podziale przedłożą mu
dodatkowe wyjaśnienia lub dokumenty.

Art. 538
1 
. [Zgoda wspólników na zwolnienie z obowiązku sporządzania dokumentów]

§ 1. Jeżeli wszyscy wspólnicy każdej ze spółek uczestniczących w podziale wyrazili zgodę, nie
jest wymagane:
1) sporządzenie oświadczenia, o którym mowa w art. 534 § 2 pkt 4, lub
2) udzielenie informacji, o których mowa w art. 536 § 4, lub
3) badanie planu podziału przez biegłego i jego opinia.

§ 2. Sporządzenie dokumentów, o których mowa w art. 534 § 2 pkt 4 oraz w art. 536 § 1, a także
badanie planu podziału przez biegłego i jego opinia nie są wymagane w przypadku podziału przez
zawiązanie nowych spółek, jeżeli plan podziału przewiduje, że wspólnicy spółki dzielonej
zachowają udział posiadany w kapitale zakładowym spółki dzielonej w kapitałach zakładowych
wszystkich spółek nowo zawiązanych.

§ 3. Jeżeli zgodnie z § 1 lub 2 lub w przypadku podziału przez wyodrębnienie plan podziału nie

jest poddany badaniu przez biegłego, do składników majątku przypadających w planie podziału
spółce przejmującej albo spółce nowo zawiązanej, będącej spółką akcyjną, stosuje się odpowiednio
przepisy art. 311-312
1
. Jeżeli sporządzane jest sprawozdanie, o którym mowa w art. 536 § 1,
należy do niego dołączyć informację o sporządzeniu w trybie art. 312 opinii biegłych rewidentów
oraz wskazać sąd rejestrowy, w którym opinia biegłych rewidentów została złożona.

Art. 539. [Zawiadomienie wspólników]

§ 1. Zarządy spółek uczestniczących w podziale zawiadamiają wspólników o zamiarze podziału
spółki dzielonej i przeniesienia jej majątku na spółki przejmujące lub spółki nowo zawiązane
dwukrotnie, w sposób przewidziany dla zwoływania zgromadzeń wspólników albo walnych
zgromadzeń. Pierwszego zawiadomienia dokonuje się nie później niż na sześć tygodni przed datą
zgromadzenia wspólników albo walnego zgromadzenia, na którym ma być powzięta uchwała o
podziale, a drugiego w odstępie nie krótszym niż dwa tygodnie od daty pierwszego
zawiadomienia.

§ 2. Zawiadomienie, o którym mowa w § 1, powinno zawierać co najmniej:
1) numer Monitora Sądowego i Gospodarczego, w którym dokonano ogłoszenia, o którym
mowa w art. 535 § 3, chyba że zawiadomienie to jest przedmiotem ogłoszenia;
2) miejsce oraz termin, w którym wspólnicy mogą się zapoznać z dokumentami wymienionymi
w art. 540 § 1; termin ten nie może być krótszy niż miesiąc przed planowanym dniem
powzięcia uchwały o podziale.

Art. 540. [Przeglądanie dokumentów przez wspólników]

§ 1. Wspólnicy spółki dzielonej i spółek przejmujących mają prawo przeglądać następujące
dokumenty:
1) plan podziału;
2) sprawozdania finansowe oraz sprawozdania zarządów z działalności spółki dzielonej i
spółek przejmujących, za trzy ostatnie lata obrotowe wraz ze sprawozdaniem z badania, jeżeli
sprawozdanie z badania było sporządzane;
3) dokumenty, o których mowa w art. 534 § 2;
4) sprawozdania zarządów spółek uczestniczących w podziale, sporządzone dla celów
podziału, o których mowa w art. 536;
5) opinię biegłego, o której mowa w art. 538 § 1.

§ 2. Jeżeli spółka dzielona lub spółka przejmująca prowadziła działalność w okresie krótszym niż
trzy lata, sprawozdania, o których mowa w § 1 pkt 2, powinny obejmować cały okres działalności
spółki.


§ 3. Wspólnicy mogą żądać udostępnienia im bezpłatnie w lokalu spółki dokumentów, o których
mowa w § 1. Wspólnikom, którzy wyrazili zgodę na wykorzystanie przez spółkę środków
komunikacji elektronicznej w celu przekazywania informacji, można przesłać odpisy tych
dokumentów w formie elektronicznej.

§ 3
1
. Przepisów § 1, 2 i § 3 zdanie pierwsze nie stosuje się, gdy spółka nie później niż na miesiąc
przed dniem rozpoczęcia zgromadzenia wspólników albo walnego zgromadzenia, na którym ma
być powzięta uchwała w sprawie podziału, nieprzerwanie do dnia zakończenia zgromadzenia
podejmującego uchwałę w sprawie podziału, bezpłatnie udostępni do publicznej wiadomości
dokumenty, o których mowa w § 1 i 2, na swojej stronie internetowej bądź w tym terminie
umożliwi wspólnikom na swojej stronie internetowej dostęp do tych dokumentów w wersji
elektronicznej i ich druk.

§ 4. Bezpośrednio przed powzięciem uchwały o podziale spółki wspólnikom należy ustnie
przedstawić istotne elementy treści planu podziału, sprawozdania zarządu i opinii biegłego oraz
wszelkie istotne zmiany w zakresie aktywów i pasywów, które nastąpiły między dniem
sporządzenia planu podziału a dniem powzięcia uchwały.

Art. 541. [Uchwała o podziale]

§ 1. Podział spółki wymaga uchwały zgromadzenia wspólników albo walnego zgromadzenia
spółki dzielonej oraz każdej spółki przejmującej, powziętej większością trzech czwartych głosów,
przedstawiających co najmniej połowę kapitału zakładowego, chyba że umowa albo statut spółki
przewidują surowsze warunki.

§ 2. Podział spółki przez zawiązanie nowej spółki wymaga uchwały zgromadzenia wspólników
albo walnego zgromadzenia spółki dzielonej oraz uchwały wspólników każdej spółki nowo
zawiązanej w organizacji, powziętej w sposób, o którym mowa w § 1.

§ 3. Podział spółki publicznej wymaga uchwały walnego zgromadzenia powziętej większością
dwóch trzecich głosów, chyba że statut spółki przewiduje surowsze warunki.

§ 4. W przypadku gdy w spółce uczestniczącej w podziale występują akcje różnego rodzaju,
uchwałę podejmuje się w drodze głosowania oddzielnymi grupami.

§ 5. Jeżeli plan podziału przewiduje objęcie przez wspólników spółki dzielonej udziałów lub
akcji w spółce przejmującej lub spółce nowo zawiązanej na warunkach mniej korzystnych niż w
spółce dzielonej, wspólnicy ci mogą wnieść zastrzeżenia do planu podziału w terminie dwóch
tygodni od dnia jego ogłoszenia i żądać od spółki przejmującej lub spółki nowo zawiązanej
wykupienia ich udziałów lub akcji w terminie do trzech miesięcy od dnia podziału. W tym
przypadku spółka przejmująca lub spółka nowo zawiązana może nabyć, po dokonaniu podziału,
własne udziały lub akcje o łącznej wartości nieprzekraczającej 10% kapitału zakładowego, na

zasadach określonych w art. 417.

§ 6. Uchwała, o której mowa w § 1-3, powinna zawierać zgodę spółki przejmującej lub spółki
nowo zawiązanej na plan podziału, a także na proponowane zmiany umowy lub statutu spółki
przejmującej.

§ 7. Uchwała, o której mowa w § 1-3, powinna być umieszczona w protokole sporządzonym
przez notariusza.

Art. 542. [Zgłoszenie uchwały o podziale do sądu]

§ 1. Zarząd każdej ze spółek uczestniczących w podziale powinien zgłosić do sądu rejestrowego
uchwałę o podziale spółki w celu wpisania do rejestru wzmianki o takiej uchwale ze wskazaniem,
czy spółka uczestnicząca w podziale jest spółką dzieloną, spółką przejmującą, czy spółką nowo
zawiązaną.

§ 2. Wykreślenie spółki dzielonej z rejestru następuje z urzędu, niezwłocznie po wpisie do
rejestru podwyższenia kapitału zakładowego spółek przejmujących lub po wpisie do rejestru emisji
przez spółki przejmujące nowych akcji bez wartości nominalnej albo po wpisie do rejestru nowych
spółek uczestniczących w podziale.

§ 3. Wpisu nowej spółki do rejestru dokonuje się na podstawie aktów organizacyjnych i uchwały
wspólników tej spółki oraz uchwały zgromadzenia wspólników albo walnego zgromadzenia spółki
dzielonej.

§ 4. Wpisu do rejestru podziału spółki przez wydzielenie albo podziału spółki przez
wyodrębnienie dokonuje się niezwłocznie po zarejestrowaniu obniżenia kapitału zakładowego
spółki dzielonej, chyba że wydzielenie albo wyodrębnienie następuje z kapitałów własnych spółki
innych niż kapitał zakładowy.

§ 5. W przypadku gdy siedziby właściwych sądów rejestrowych znajdują się w różnych
miejscowościach, sąd rejestrowy właściwy według siedziby spółki przejmującej lub spółki nowo
zawiązanej zawiadamia z urzędu niezwłocznie sąd rejestrowy właściwy według siedziby spółki
dzielonej o wpisach, o których mowa w § 2-4.

§ 6. W przypadku, o którym mowa w § 5, sąd rejestrowy właściwy według siedziby spółki
dzielonej, po wykreśleniu tej spółki z rejestru, przekazuje z urzędu sądom rejestrowym właściwym
według siedziby pozostałych spółek uczestniczących w podziale dokumenty spółki dzielonej w
celu ich przechowania.

Art. 543. [Ogłoszenie podziału]
Ogłoszenie o podziale spółki jest dokonywane na wniosek spółki przejmującej lub spółki nowo
zawiązanej.


Art. 544. [Powództwo o uchylenie bądź stwierdzenie nieważności uchwały o podziale]

§ 1. Po dniu podziału albo dniu wydzielenia albo dniu wyodrębnienia spółki powództwo o
uchylenie albo stwierdzenie nieważności uchwały, o której mowa w art. 541, może być wytoczone
jedynie przeciwko spółce przejmującej albo spółce nowo zawiązanej.

§ 2. Powództwo, o którym mowa w § 1, może być wytoczone nie później niż w terminie miesiąca
od dnia powzięcia uchwały. Przepisy art. 249, art. 250, art. 252 § 1 i 2, art. 253, art. 254 lub art.
422, art. 423, art. 425 § 1 i 5, art. 426 i art. 427 stosuje się odpowiednio.

§ 3. Uchwała nie podlega zaskarżeniu ze względu na zastrzeżenia dotyczące wyłącznie stosunku
wymiany udziałów lub akcji, o którym mowa w art. 534 § 1 pkt 2. Nie ogranicza to prawa do
dochodzenia odszkodowania na zasadach ogólnych.

§ 4. Po uprawomocnieniu się orzeczenia o uchyleniu albo stwierdzeniu nieważności uchwały, o
której mowa w art. 541, sąd zawiadamia z urzędu właściwe sądy rejestrowe.

Art. 545. [Skutki wyroku, wykreślenie wpisów]

§ 1. W przypadku uchylenia albo stwierdzenia nieważności uchwały, o której mowa w art. 541,
sąd rejestrowy z urzędu wykreśla z rejestru wpisy dokonane w związku z podziałem.

§ 2. Wykreślenie z rejestru, o którym mowa w § 1, nie wpływa na ważność czynności prawnych
spółki przejmującej lub spółki nowo zawiązanej, dokonanych w okresie między dniem podziału a
dniem ogłoszenia o wykreśleniu. Za zobowiązania wynikające z takich czynności spółki
uczestniczące w podziale odpowiadają solidarnie.

Art. 546. [Odpowiedzialność za zobowiązania]

§ 1. Za zobowiązania przypisane w planie podziału spółce przejmującej lub spółce nowo
zawiązanej spółka dzielona oraz pozostałe spółki, na które został przeniesiony majątek spółki
dzielonej, odpowiadają solidarnie przez trzy lata od dnia ogłoszenia o podziale. Odpowiedzialność
ta jest ograniczona do wartości aktywów netto przyznanych każdej spółce w planie podziału.

§ 2. Wierzyciele spółki dzielonej oraz spółki przejmującej, którzy zgłosili swoje roszczenia w
okresie między dniem ogłoszenia planu podziału a dniem ogłoszenia podziału i uprawdopodobnili,
że ich zaspokojenie jest zagrożone przez podział, mogą żądać, aby sąd właściwy według siedziby
odpowiednio spółki dzielonej albo spółki przejmującej udzielił im stosownego zabezpieczenia ich
roszczeń, jeżeli zabezpieczenie takie nie zostało ustanowione przez spółkę uczestniczącą w
podziale.

Art. 547. [Osoby o szczególnych uprawnieniach]

§ 1. Osoby o szczególnych uprawnieniach w spółce dzielonej, o których mowa w art. 174 § 2, art.
304 § 2 pkt 1, art. 351-355, art. 361 oraz w art. 474 § 3, mają prawa co najmniej równoważne z

tymi, które im przysługiwały dotychczas.

§ 2. Posiadacze papierów wartościowych innych niż akcje, emitowanych przez spółkę dzieloną,
mają w spółce przejmującej lub spółce nowo zawiązanej prawa co najmniej równoważne z tymi,
które im przysługiwały dotychczas.

§ 3. Uprawnienia, o których mowa w § 1 i § 2, mogą być zmienione lub zniesione w drodze
umowy między uprawnionym a spółką przejmującą bądź spółką nowo zawiązaną.

Art. 548. [Odpowiedzialność członków organów]

§ 1. Członkowie zarządu, rady nadzorczej lub komisji rewizyjnej oraz likwidatorzy spółek
uczestniczących w podziale odpowiadają wobec wspólników tych spółek solidarnie za szkody
wyrządzone działaniem lub zaniechaniem, sprzecznym z prawem lub postanowieniami umowy
albo statutu spółki, chyba że nie ponoszą winy.

§ 2. Roszczenia z tytułu naprawienia szkody przedawniają się z upływem trzech lat od dnia
ogłoszenia o podziale.
Przepisy art. 209
1 

§ 1, art. 214
1 

§ 1, art. 293 § 3, art. 295 § 2-4, art. 296, art. 298, art. 300 lub art.
377
1 

§ 1, art. 387
1 

§ 1, art. 483 § 3, art. 484, art. 486 § 2-4, art. 489 i art. 490 stosuje się
odpowiednio.

Art. 549. [Odpowiedzialność biegłego]

§ 1. Biegły odpowiada wobec wspólników spółek uczestniczących w podziale za szkody
wyrządzone z jego winy. W przypadku gdy biegłych jest kilku, ich odpowiedzialność jest
solidarna.

§ 2. Do odpowiedzialności, o której mowa w § 1, stosuje się odpowiednio art. 548 § 2.

Art. 550. [Zakaz objęcia własnych udziałów]

§ 1. Spółka przejmująca nie może objąć własnych udziałów albo akcji własnych za udziały lub
akcje, które posiada w spółce dzielonej, oraz za własne udziały lub akcje spółki dzielonej.

§ 2. Zakaz, o którym mowa w § 1, dotyczy również objęcia udziałów lub akcji własnych przez
osoby działające we własnym imieniu, lecz na rachunek spółki przejmującej bądź spółki dzielonej.

Art. 550
1
. [Podział w drodze rozdzielenia]
W przypadku podziału przez przejęcie podział może być przeprowadzony bez powzięcia przez
zgromadzenie wspólników albo walne zgromadzenie spółki dzielonej uchwały, o której mowa w

art. 541, jeżeli spółki przejmujące posiadają wszystkie udziały albo akcje spółki dzielonej. W tym
przypadku ogłoszenie albo udostępnienie planu podziału, o którym mowa w art. 535 § 3, oraz
udostępnienie dokumentów, o których mowa w art. 540, następuje co najmniej na miesiąc przed

dniem złożenia wniosku o wykreślenie spółki dzielonej; informacje o których mowa w art. 536 § 4
dotyczą wszelkich istotnych zmian w zakresie składników majątkowych (aktywów i pasywów),
które nastąpiły między dniem sporządzenia planu podziału a dniem wpisu podziału do rejestru.
Rozdział 3
Transgraniczny podział spółek kapitałowych i spółki komandytowo-akcyjnej
Oddział 1
Transgraniczny podział spółek kapitałowych

Art. 550
2
. [Uzupełniające stosowanie przepisów o podziale spółek kapitałowych]
Do transgranicznego podziału spółek kapitałowych stosuje się odpowiednio przepisy rozdziału
2, jeżeli przepisy niniejszego rozdziału nie stanowią inaczej.

Art. 550
3
. [Prawo właściwe w przypadku podziału transgranicznego]
Do dnia otrzymania zaświadczenia o zgodności podziału transgranicznego z prawem krajowym
podział transgraniczny podlega prawu państwa siedziby spółki dzielonej, a po tym dniu podlega
w odniesieniu do każdej ze spółek nowo zawiązanych prawu państwa jej siedziby.

Art. 550
4
. [Spółka wyłączona z uczestnictwa w podziale transgranicznym]
W podziale transgranicznym nie może uczestniczyć spółka, której celem jest zbiorowe
inwestowanie kapitału pozyskanego w drodze emisji publicznej, działająca na zasadzie
dywersyfikacji ryzyka oraz której jednostki uczestnictwa są na żądanie ich posiadaczy
odkupywane lub umarzane bezpośrednio lub pośrednio z aktywów tej spółki. Działania podjęte
przez taką spółkę w celu zapewnienia, aby giełdowa wartość jednostek uczestnictwa nie różniła
się w znaczny sposób od wartości netto aktywów, uważa się za równoznaczne z takim
odkupieniem lub umorzeniem jednostek.

Art. 550
5
. [Sposób dokonania podziału transgranicznego]
Podział transgraniczny może być dokonany przez przeniesienie majątku spółki dzielonej na
spółkę nowo zawiązaną albo spółki nowo zawiązane.

Art. 550
6
. [Plan podziału transgranicznego]

§ 1. Plan podziału transgranicznego zawiera co najmniej:
1) formę prawną, firmę i siedzibę statutową spółki dzielonej, oznaczenie rejestru i numer
spółki dzielonej w rejestrze;

2) formę prawną, firmę i siedzibę statutową proponowane dla spółki nowo zawiązanej spółki
albo spółek nowo zawiązanych;
3) stosunek wymiany udziałów lub akcji lub innych papierów wartościowych i wysokość
ewentualnej dopłaty w gotówce, chyba że nie dochodzi do takiej wymiany;
4) w przypadku podziału przez wyodrębnienie informację o liczbie i wartości udziałów lub
akcji w spółkach nowo zawiązanych obejmowanych przez spółkę dzieloną;
5) warunki dotyczące przyznania udziałów lub akcji lub innych papierów wartościowych w
spółkach nowo zawiązanych lub w spółce dzielonej;
6) proponowany harmonogram podziału transgranicznego;
7) prawdopodobne skutki podziału transgranicznego dla stanu zatrudnienia;
8) dzień, od którego udziały lub akcje lub inne papiery wartościowe uprawniają do
uczestnictwa w zysku, oraz szczególne warunki mające wpływ na to uprawnienie;
9) dzień albo dni, od których czynności spółki dzielonej będą uważane, dla celów
rachunkowości, za czynności dokonywane na rachunek spółki nowo zawiązanej albo spółek
nowo zawiązanych, z uwzględnieniem przepisów ustawy z dnia 29 września 1994 r. o
rachunkowości;
10) szczególne korzyści przyznane członkom organów spółki dzielonej;
11) inne prawa przyznane przez spółkę nowo zawiązaną albo spółki nowo zawiązane
wspólnikom spółki dzielonej lub uprawnionym z papierów wartościowych innych niż udziały
albo akcje spółki dzielonej;
12) projekt umowy albo statutu, albo aktu założycielskiego spółki, zgodnie z prawem
właściwym dla spółki powstałej w wyniku podziału transgranicznego, oraz projekt zmian
umowy albo statutu spółki dzielonej w przypadku podziału przez wydzielenie albo podziału
przez wyodrębnienie;
13) procedury, według których zostaną określone zasady udziału pracowników w ustaleniu
ich praw uczestnictwa w organach spółki nowo zawiązanej albo spółek nowo zawiązanych,
zgodnie z odrębnymi przepisami;
14) dokładny opis składników majątku (aktywów i pasywów) oraz zezwoleń, koncesji lub
ulg spółki dzielonej oraz oświadczenie dotyczące sposobu ich rozdziału między spółkę nowo
zawiązaną albo spółki nowo zawiązane lub ich zachowania przez spółkę dzieloną w
przypadku podziału przez wydzielenie albo podziału przez wyodrębnienie, w tym
postanowienia dotyczące zakwalifikowania aktywów lub pasywów nieprzypisanych w planie
podziału transgranicznego, takich jak aktywa lub pasywa nieznane w chwili sporządzania
planu podziału transgranicznego;

15) informacje na temat wyceny aktywów i pasywów przyznawanych każdej spółce
uczestniczącej w podziale transgranicznym;
16) dzień zamknięcia ksiąg rachunkowych spółki dzielonej, wykorzystanych do ustalenia
warunków podziału transgranicznego, z uwzględnieniem przepisów ustawy z dnia 29
września 1994 r. o rachunkowości;
17) podział między wspólników spółki dzielonej udziałów lub akcji lub innych papierów
wartościowych spółki nowo zawiązanej albo spółek nowo zawiązanych lub spółki dzielonej
oraz kryterium będące podstawą takiego podziału, chyba że nie jest wymagany;
18) cenę odkupu, o której mowa w art. 550
13 

§ 3, chyba że nie jest wymagana;
19) zabezpieczenia roszczeń proponowane wierzycielom;
20) warunki wykonywania praw wierzycieli, pracowników i wspólników oraz adres strony
internetowej, na której można bezpłatnie uzyskać informacje na temat tych warunków.

§ 2. Wspólnicy, wierzyciele i przedstawiciele pracowników spółki dzielonej, a w braku takich
przedstawicieli - pracownicy, mogą złożyć spółce uwagi dotyczące planu podziału
transgranicznego co najmniej na pięć dni roboczych przed datą zgromadzenia wspólników albo
walnego zgromadzenia, na którym ma być powzięta uchwała o podziale transgranicznym.

Art. 550
7
. [Sprawozdanie zarządu spółki dzielonej]

§ 1. Zarząd spółki dzielonej sporządza sprawozdanie dla wspólników i pracowników
wyjaśniające podstawy prawne i uzasadniające ekonomiczne aspekty podziału transgranicznego,
w tym wyjaśniające skutki tego podziału dla pracowników oraz dla przyszłej działalności spółki.

§ 2. Sprawozdanie zawiera część przeznaczoną dla wspólników oraz część przeznaczoną dla
pracowników. Spółka może zdecydować o sporządzeniu dwóch oddzielnych sprawozdań,
odpowiednio dla wspólników oraz dla pracowników.

§ 3. Sprawozdanie w części przeznaczonej dla wspólników określa w szczególności:
1) cenę odkupu, o której mowa w art. 550
13 

§ 3, oraz metodę albo metody użyte do
określenia tej ceny;
2) stosunek wymiany udziałów lub akcji oraz metodę albo metody użyte do jego określania,
chyba że nie dochodzi do takiej wymiany;
3) skutki podziału transgranicznego dla wspólników;
4) uprawnienia i środki prawne przysługujące wspólnikom zgodnie z art. 550
13
.

§ 4. Sprawozdanie w części przeznaczonej dla wspólników nie jest wymagane w przypadku
spółki jednoosobowej ani w przypadku, gdy wszyscy wspólnicy spółki wyrazili zgodę na
odstąpienie od wymogu sporządzenia tego sprawozdania.


§ 5. Sprawozdanie w części przeznaczonej dla pracowników określa w szczególności:
1) skutki podziału transgranicznego dla stosunków pracy, a także środki stosowane w celu
ochrony tych stosunków, jeżeli są wymagane;
2) istotne zmiany w obowiązujących warunkach zatrudnienia oraz w odniesieniu do miejsca
prowadzenia działalności przez spółkę;
3) w jakim zakresie informacje wymienione w pkt 1 i 2 odnoszą się do spółek zależnych.

§ 6. Zarząd spółki dzielonej dołącza do sprawozdania opinię przedstawicieli pracowników, a w
braku takich przedstawicieli - pracowników, na temat informacji, o których mowa w § 1 i 5, oraz
informuje o niej wspólników, jeżeli otrzyma ją w odpowiednim czasie.

§ 7. Sprawozdanie w części przeznaczonej dla pracowników nie jest wymagane w przypadku,
gdy spółka dzielona i jej spółki zależne nie zatrudniają pracowników innych niż pracownicy
wchodzący w skład zarządu spółki dzielonej.

Art. 550
8
. [Opinia biegłego]

§ 1. Opinia biegłego zawiera co najmniej:
1) ocenę, czy cena odkupu, o której mowa w art. 550
13 

§ 3, i stosunek wymiany udziałów
lub akcji są ustalone należycie; przy dokonywaniu oceny biegły uwzględnia cenę rynkową
udziałów albo akcji spółki dzielonej przed ujawnieniem lub udostępnieniem planu podziału
transgranicznego lub wartość spółki, z wyłączeniem efektu proponowanego podziału,
określonego zgodnie z ogólnie przyjętymi metodami wyceny;
2) wskazanie metody albo metod użytych dla określenia proponowanej w planie podziału
transgranicznego ceny odkupu, o której mowa w art. 550
13 

§ 3;
3) wskazanie metody albo metod użytych dla określenia proponowanego stosunku wymiany
udziałów lub akcji;
4) stwierdzenie, czy metoda albo metody użyte dla określenia proponowanej w planie
podziału transgranicznego ceny odkupu, o której mowa w art. 550
13 

§ 3, są adekwatne do
oceny tej ceny, oraz stosunku wymiany udziałów lub akcji, wskazanie wartości określonej
przy zastosowaniu każdej z tych metod, a także opinię na temat względnego znaczenia
przypisywanego tym metodom przy określaniu wybranej wartości;
5) wskazanie szczególnych trudności związanych z wyceną.

§ 2. Badanie planu podziału transgranicznego przez biegłego ani opinia biegłego nie są
wymagane w przypadku spółki jednoosobowej ani w przypadku, gdy wszyscy wspólnicy spółki
dzielonej wyrazili zgodę na odstąpienie od wymogu badania planu podziału transgranicznego
przez biegłego i sporządzenie przez niego opinii.


Art. 550
9
. [Złożenie dokumentów do sądu rejestrowego]

§ 1. Spółka składa do sądu rejestrowego co najmniej na pięć tygodni przed datą zgromadzenia
wspólników albo walnego zgromadzenia, na którym ma być powzięta uchwała o podziale
transgranicznym, następujące dokumenty:
1) plan podziału transgranicznego,
2) zawiadomienie wspólników, wierzycieli i przedstawicieli pracowników spółki dzielonej, a
w braku takich przedstawicieli - pracowników, o możliwości złożenia spółce uwag
dotyczących planu podziału transgranicznego
- w celu wpisania do rejestru wzmianki o złożeniu tych dokumentów oraz ujawnienia w
aktach rejestrowych co najmniej na miesiąc przed datą zgromadzenia wspólników albo
walnego zgromadzenia, na którym ma być powzięta uchwała o podziale transgranicznym.

§ 2. Spółka nie jest obowiązana do złożenia do sądu rejestrowego dokumentów, o których
mowa w § 1, jeżeli nie później niż na pięć tygodni przed datą zgromadzenia wspólników albo
walnego zgromadzenia, na którym ma być powzięta uchwała o podziale transgranicznym,
nieprzerwanie do dnia zakończenia zgromadzenia, na którym ma być powzięta uchwała o
podziale transgranicznym, bezpłatnie udostępni do publicznej wiadomości dokumenty, o których
mowa w § 1, oraz opinię biegłego, o której mowa w art. 550
8
, na swojej stronie internetowej.

§ 3. W przypadku, o którym mowa w § 2, spółka składa do sądu rejestrowego co najmniej na
pięć tygodni przed datą zgromadzenia wspólników albo walnego zgromadzenia, na którym ma
być powzięta uchwała o podziale transgranicznym, następujące informacje:
1) formę prawną, firmę i siedzibę statutową spółki dzielonej oraz formę prawną, firmę i
siedzibę statutową proponowane dla spółki albo spółek nowo zawiązanych,
2) oznaczenie rejestru, do którego zostały złożone dokumenty spółki dzielonej, oraz numer
spółki w rejestrze,
3) warunki wykonywania praw wierzycieli, pracowników i wspólników,
4) adres strony internetowej, na której bezpłatnie udostępniane są dokumenty, o których
mowa w § 1, oraz opinia biegłego, o której mowa w art. 550
8
- w celu wpisania do rejestru wzmianki o złożeniu tych informacji oraz ujawnienia w aktach
rejestrowych co najmniej na miesiąc przed datą zgromadzenia wspólników albo walnego
zgromadzenia, na którym ma być powzięta uchwała o podziale transgranicznym.

§ 4. Sąd rejestrowy wpisuje wzmiankę o złożeniu dokumentów, o których mowa w § 1, albo
wzmiankę o złożeniu informacji, o których mowa w § 3.

Art. 550
10
. [Zawiadomienie wspólników o zamiarze podziału spółki dzielonej]


§ 1. Zarząd spółki zawiadamia wspólników o zamiarze podziału spółki dzielonej i przeniesienia
jej majątku na spółki nowo zawiązane dwukrotnie, w sposób przewidziany dla zwoływania
zgromadzeń wspólników albo walnych zgromadzeń. Pierwszego zawiadomienia dokonuje się
nie później niż na sześć tygodni przed datą zgromadzenia wspólników albo walnego
zgromadzenia, na którym ma być powzięta uchwała o podziale transgranicznym, a drugiego w
odstępie nie krótszym niż dwa tygodnie od daty pierwszego zawiadomienia.

§ 2. Zawiadomienia, o których mowa w § 1, zawierają co najmniej miejsce oraz termin, w
których wspólnicy mogą się zapoznać z dokumentami, o których mowa w art. 550
11 

§ 1.

Art. 550
11
. [Przeglądanie dokumentów przez wspólników i przedstawicieli pracowników]

§ 1. Wspólnicy spółki dzielonej i przedstawiciele pracowników, a w braku takich
przedstawicieli - pracownicy, mają prawo przeglądać następujące dokumenty:
1) plan podziału transgranicznego;
2) sprawozdania finansowe oraz sprawozdania zarządów z działalności spółki dzielonej za
trzy ostatnie lata obrotowe wraz ze sprawozdaniem z badania, jeżeli sprawozdanie z badania
było sporządzane;
3) sprawozdanie, o którym mowa w art. 550
7
;
4) opinię, o której mowa w art. 550
7 

§ 6;
5) opinię biegłego, o której mowa w art. 550
8
;
6) uwagi, o których mowa w art. 550
6 

§ 2.

§ 2. Wspólnicy i przedstawiciele pracowników, a w braku takich przedstawicieli - pracownicy,
mogą żądać udostępnienia im bezpłatnie w lokalu spółki odpisów dokumentów, o których mowa
w § 1. Wspólnikom i przedstawicielom pracowników, a w braku takich przedstawicieli -
pracownikom, którzy wyrazili zgodę na wykorzystanie przez spółkę środków komunikacji
elektronicznej w celu przekazywania informacji, można przesłać odpisy tych dokumentów w
postaci elektronicznej.

§ 3. Przepisów § 1 i § 2 zdanie pierwsze nie stosuje się, gdy spółka nie później niż w
terminach, o których mowa w § 4, nieprzerwanie do dnia zakończenia zgromadzenia, na którym
ma być powzięta uchwała o podziale transgranicznym, bezpłatnie udostępni do publicznej
wiadomości dokumenty, o których mowa w § 1, na swojej stronie internetowej bądź w tym
terminie umożliwi wspólnikom oraz przedstawicielom pracowników, a w braku takich
przedstawicieli - pracownikom, na swojej stronie internetowej dostęp do tych dokumentów w
postaci elektronicznej i ich druk.

§ 4. Spółka udostępnia dokumenty, o których mowa w § 1 pkt 2 i 5, co najmniej na miesiąc

przed datą zgromadzenia wspólników albo walnego zgromadzenia, na którym ma być powzięta
uchwała o podziale transgranicznym, a sprawozdanie, o którym mowa w art. 550 
7
, wraz z
planem podziału transgranicznego, o ile go sporządzono, co najmniej na sześć tygodni przed tym
dniem.

Art. 550
12
. [Uchwała o podziale transgranicznym]

§ 1. W uchwale o podziale transgranicznym można uzależnić skuteczność podziału
transgranicznego od zatwierdzenia przez zgromadzenie wspólników albo walne zgromadzenie
warunków uczestnictwa przedstawicieli pracowników.

§ 2. Zasady uczestnictwa przedstawicieli pracowników w organach spółki powstałej w wyniku
podziału transgranicznego określają odrębne przepisy.

§ 3. Uchwała o podziale transgranicznym wymaga większości trzech czwartych głosów,
reprezentujących co najmniej połowę kapitału zakładowego, chyba że umowa albo statut spółki
przewiduje surowsze warunki dla wymaganej większości, z tym że większość ta nie może
przekraczać 90% głosów.

§ 4. Uchwała o podziale transgranicznym nie podlega zaskarżeniu ze względu na zastrzeżenia
dotyczące wyłącznie tego, że:
1) stosunek wymiany udziałów lub akcji, o którym mowa w art. 550
6 

§ 1 pkt 3, nie został
ustalony należycie lub
2) cena odkupu, o której mowa w art. 550
13 

§ 3, nie została ustalona należycie, lub
3) informacje podane w odniesieniu do stosunku wymiany udziałów lub akcji, o którym
mowa w art. 550
6 

§ 1 pkt 3, lub ceny odkupu, o której mowa w art. 550
13 

§ 3, nie spełniają
wymogów prawnych.

§ 5. Przepis § 4 nie ogranicza prawa do dochodzenia odszkodowania na zasadach ogólnych.

Art. 550
13
. [Odkup udziałów lub akcji]

§ 1. Jeżeli spółką nowo zawiązaną jest spółka zagraniczna, wspólnik:
1) który głosował przeciwko uchwale o podziale transgranicznym i zażądał
zaprotokołowania sprzeciwu najpóźniej na zgromadzeniu wspólników albo walnym
zgromadzeniu, na którym została powzięta uchwała o podziale transgranicznym; wymóg
głosowania nie dotyczy akcjonariusza akcji niemej,
2) bezzasadnie niedopuszczony do udziału w zgromadzeniu wspólników albo walnym
zgromadzeniu, na którym została powzięta uchwała o podziale transgranicznym
- może żądać odkupu jego udziałów albo akcji w spółce dzielonej; w odniesieniu do wspólnika,
który skorzystał z prawa odkupu, przepisu art. 531 § 5 nie stosuje się.


§ 2. Akcjonariusz dołącza do żądania odkupu świadectwo rejestrowe albo imienne świadectwo
depozytowe wystawione zgodnie z ustawą z dnia 29 lipca 2005 r. o obrocie instrumentami
finansowymi. Termin ważności świadectwa nie może upływać przed dniem dokonania odkupu.

§ 3. Cena odkupu odpowiada wartości godziwej udziałów albo akcji spółki dzielonej.

§ 4. Wspólnik składa spółce żądanie odkupu w terminie dziesięciu dni od dnia podjęcia
uchwały o podziale transgranicznym. Żądanie odkupu może być przesłane na adres do doręczeń
elektronicznych.

§ 5. Spółka dokonuje odkupu udziałów albo akcji na rachunek własny lub rachunek
wspólników pozostających w spółce nie później niż w terminie dwóch miesięcy od dnia podziału
albo wydzielenia. Skuteczność odkupu zależy od zapłaty ceny odkupu wspólnikom żądającym
odkupu lub złożenia kwoty równej tej cenie do depozytu sądowego.

§ 6. Wspólnik, który złożył żądanie odkupu i nie zgadza się na cenę odkupu, może wnieść
powództwo o dodatkowe wynagrodzenie pieniężne w terminie dwóch tygodni od dnia podjęcia
uchwały o podziale transgranicznym. Wniesienie powództwa nie wstrzymuje odkupu ani
rejestracji podziału transgranicznego.

§ 7. Prawomocne orzeczenie o przyznaniu dodatkowego wynagrodzenia pieniężnego ma moc
obowiązującą w stosunku do spółki oraz wszystkich wspólników, którzy złożyli żądanie odkupu
zgodnie z § 4.

§ 8. Spółka może nabyć na rachunek własny udziały albo akcje, których łączna wartość
nominalna nie przekracza 25% kapitału zakładowego albo łączna liczba nie przekracza 25%
ogólnej liczby akcji w prostej spółce akcyjnej.

§ 9. Sprawy związane z ochroną wspólników w związku z podziałem transgranicznym, o
których mowa w § 1-8, podlegają prawu i wyłącznej jurysdykcji sądu właściwego według
siedziby spółki dzielonej.

§ 10. Wspólnik, który nie ma prawa odkupu jego udziałów albo akcji albo nie skorzystał z tego
prawa i nie zgadza się na stosunek wymiany udziałów lub akcji określony w planie podziału
transgranicznego, może wnieść powództwo do sądu właściwego według siedziby spółki
dzielonej o dopłatę w gotówce, w terminie dwóch tygodni od dnia podjęcia uchwały o podziale
transgranicznym. Wniesienie powództwa nie wstrzymuje rejestracji podziału transgranicznego.

§ 11. Prawomocne orzeczenie o przyznaniu dopłaty w gotówce ma moc obowiązującą w
stosunku do spółek nowo zawiązanych, a w przypadku podziału przez wydzielenie również do
spółki dzielonej.

§ 12. Spółka powstająca w wyniku podziału transgranicznego, a w przypadku podziału przez
wydzielenie spółka dzielona, może przyznać udziały albo akcje zamiast dopłaty w gotówce.


Art. 550
14
. [Zabezpieczenie roszczeń wierzyciela spółki dzielonej]

§ 1. Wierzyciel spółki dzielonej może w terminie miesiąca od dnia ujawnienia lub
udostępnienia planu podziału transgranicznego żądać zabezpieczenia swoich roszczeń, które nie
stały się wymagalne w chwili ujawnienia lub udostępnienia tego planu, jeżeli uprawdopodobni,
że ich zaspokojenie jest zagrożone przez podział.

§ 2. W razie sporu sąd właściwy według siedziby spółki dzielonej rozstrzyga o udzieleniu
zabezpieczenia roszczeń wierzyciela, o których mowa w § 1, na wniosek wierzyciela, złożony w
terminie trzech miesięcy od dnia ujawnienia lub udostępnienia planu podziału transgranicznego.

§ 3. Wniosek wierzyciela nie wstrzymuje wydania przez sąd rejestrowy zaświadczenia o
zgodności z prawem polskim podziału transgranicznego w zakresie procedury podlegającej temu
prawu.

§ 4. Wykonanie zabezpieczenia jest uzależnione od skuteczności podziału transgranicznego.

§ 5. Jeżeli roszczenie wierzyciela spółki dzielonej nie zostanie zaspokojone przez spółkę, której
przypisane jest zobowiązanie w planie podziału transgranicznego, pozostałe spółki, na które
został przeniesiony majątek, oraz - w przypadku podziału przez wydzielenie albo podziału przez
wyodrębnienie - spółka dzielona odpowiadają solidarnie wraz ze spółką, której przypisano to
zobowiązanie. Odpowiedzialność ta jest ograniczona do wartości aktywów netto przyznanych
każdej spółce uczestniczącej w podziale w dniu, o którym mowa w art. 530.

Art. 550
15
. [Zaświadczenie o zgodności podziału transgranicznego z prawem polskim]

§ 1. Zarząd spółki składa do sądu rejestrowego wniosek o wydanie zaświadczenia o zgodności
z prawem polskim podziału transgranicznego w zakresie procedury podlegającej temu prawu
wraz z wnioskiem do właściwego organu podatkowego o wydanie opinii zgodnie z ustawą z
dnia 29 sierpnia 1997 r. - Ordynacja podatkowa. Sąd rejestrowy niezwłocznie przesyła wniosek
do właściwego organu podatkowego.

§ 2. Do wniosku należy dołączyć:
1) plan podziału transgranicznego, chyba że został złożony do sądu rejestrowego zgodnie z

art. 550
9 

§ 1;
2) sprawozdanie, o którym mowa w art. 550
7
, w części przeznaczonej dla wspólników, albo
odpis zgody wszystkich wspólników spółki dzielonej na odstąpienie od wymogu
sporządzenia tego sprawozdania;
3) sprawozdanie, o którym mowa w art. 550
7
, w części przeznaczonej dla pracowników,
albo informację o niezatrudnianiu w spółce dzielonej lub jej spółkach zależnych pracowników
innych niż pracownicy wchodzący w skład zarządu;

4) opinię przedstawicieli pracowników, a w braku takich przedstawicieli - pracowników,
jeżeli zarząd otrzymał ją w odpowiednim czasie;
5) opinię biegłego albo odpis zgody wszystkich wspólników spółki dzielonej na odstąpienie
od wymogu badania planu podziału transgranicznego przez biegłego i sporządzenia przez
niego opinii, chyba że opinia została złożona do sądu rejestrowego zgodnie z art. 538;
6) uwagi, o których mowa w art. 550
6 

§ 2;
7) odpis uchwały o podziale transgranicznym;
8) oświadczenie podpisane przez wszystkich członków zarządu, że uchwała o podziale
transgranicznym nie została zaskarżona w wyznaczonym terminie albo powództwo o jej
zaskarżenie zostało prawomocnie oddalone bądź odrzucone, albo minął termin do wniesienia
środka odwoławczego, o ile nie zachodzi przypadek wskazany w pkt 9;
9) odpis oświadczenia o zrzeczeniu się na piśmie przez wszystkich uprawnionych prawa
zaskarżenia uchwały o podziale transgranicznym albo odpis postanowienia sądu, o którym
mowa w art. 550
20
;
10) oświadczenie podpisane przez wszystkich członków zarządu o sposobie realizacji
uprawnień wierzycieli i wspólników wynikających z przepisów prawa oraz uchwały o
podziale transgranicznym;
11) oświadczenie zarządu dotyczące celu podziału transgranicznego, jeżeli nie jest
wymagane sporządzenie sprawozdania, o którym mowa w art. 550
7
;
12) oświadczenie zarządu dotyczące miejsca rzeczywistego zarządzania lub działalności
gospodarczej spółki po dniu, o którym mowa w art. 530;
13) oświadczenie zarządu o tym, czy rozpoczęło się postępowanie dotyczące uczestnictwa
pracowników, jeżeli wymagają tego odrębne przepisy;
14) zaświadczenie Zakładu Ubezpieczeń Społecznych o liczbie ubezpieczonych i o
niezaleganiu w opłacaniu składek, na ostatni dzień miesiąca poprzedzającego miesiąc
złożenia wniosku o wydanie zaświadczenia.

§ 3. Do wniosku o wydanie zaświadczenia o zgodności z prawem polskim podziału
transgranicznego w zakresie procedury podlegającej temu prawu przepisy o postępowaniu
rejestrowym stosuje się odpowiednio.

§ 4. Sąd rejestrowy bada w szczególności, czy plan podziału transgranicznego zawiera
informacje o procedurach dotyczących uczestnictwa pracowników, na podstawie których
dokonuje się odpowiednich uzgodnień, oraz o możliwych wariantach takich uzgodnień.

§ 5. Sąd rejestrowy wydaje spółce zaświadczenie o zgodności z prawem polskim podziału
transgranicznego w zakresie procedury podlegającej temu prawu w terminie trzech miesięcy od

dnia złożenia wniosku, o którym mowa w § 1, i wpisuje do rejestru wzmiankę o podziale
transgranicznym, chyba że stwierdzi, że podział transgraniczny służy nadużyciu, naruszeniu lub
obejściu prawa.

§ 6. Jeżeli sąd rejestrowy ma poważne wątpliwości wskazujące na to, że podział transgraniczny
służy nadużyciu, naruszeniu lub obejściu prawa, może zwrócić się o opinię do właściwych
organów w celu zbadania określonego zakresu działalności spółki lub zasięgnąć opinii biegłego.

§ 7. Jeżeli podział transgraniczny prowadziłby do posiadania miejsca rzeczywistego
zarządzania lub działalności gospodarczej spółki w państwie członkowskim Unii Europejskiej
lub państwie-stronie umowy o Europejskim Obszarze Gospodarczym, w którym spółka albo
spółki mają być zarejestrowane po dniu, o którym mowa w art. 530, domniemywa się, że brak
jest okoliczności wskazujących na nadużycie, naruszenie lub obejście prawa.

§ 8. W przypadku stwierdzenia, że podział transgraniczny nie spełnia wszystkich warunków w
zakresie procedury podziału transgranicznego podlegającej prawu polskiemu, sąd rejestrowy
może wezwać spółkę do uzupełnienia tej procedury i wyznaczyć w tym celu odpowiedni termin.

§ 9. Jeżeli wydanie zaświadczenia o zgodności z prawem polskim podziału transgranicznego w
zakresie procedury podlegającej temu prawu wymaga uwzględnienia dodatkowych informacji
lub przeprowadzenia dodatkowych czynności wyjaśniających, termin przewidziany w § 5 można
przedłużyć o trzy miesiące.

Art. 550
16
. [Zgłoszenie podziału transgranicznego do sądów rejestrowych właściwych dla
spółek nowo zawiązanych]

§ 1. Zarząd spółki nowo zawiązanej albo zarządy spółek nowo zawiązanych zgłaszają podział
transgraniczny do sądów rejestrowych właściwych dla tych spółek w celu wpisania do rejestru.

§ 2. Do zgłoszenia należy dołączyć:
1) plan podziału transgranicznego;
2) odpis uchwały o podziale transgranicznym;
3) porozumienie określające warunki uczestnictwa pracowników, jeżeli jest ono wymagane.

§ 3. Sąd rejestrowy bada w szczególności, jeżeli wymagają tego odrębne przepisy, czy zostały
określone warunki uczestnictwa pracowników.

§ 4. Sąd rejestrowy przyjmuje zaświadczenie o zgodności z prawem podziału transgranicznego
wydane przez właściwy organ jako ostateczne potwierdzenie należytego dopełnienia procedur i
formalności w zakresie procedury podlegającej prawu właściwemu dla spółki dzielonej.

Art. 550
17 
. [Wyłączenie stosowania wybranych przepisów w przypadku podziału przez
wyodrębnienie]

Do podziału przez wyodrębnienie nie stosuje przepisów się art. 537, art. 538, art. 550
6 

§ 1 pkt 3,
5, 8, 11, 17 i 18, art. 550
7
, art. 550
8 
i art. 550
13
.

Art. 550
18
. [Składniki majątku spółki dzielonej nieprzypisanych w planie podziału
transgranicznego określonej spółce]
Do składników majątku spółki dzielonej nieprzypisanych w planie podziału transgranicznego
określonej spółce nowo zawiązanej, a w przypadku podziału przez wydzielenie albo podziału
przez wyodrębnienie również spółce dzielonej, stosuje się odpowiednio przepisy o
współwłasności w częściach ułamkowych. Udział spółki nowo zawiązanej, a w przypadku
podziału przez wydzielenie albo podziału przez wyodrębnienie również spółki dzielonej, we
wspólności jest proporcjonalny do wartości aktywów netto przypadających spółkom nowo
zawiązanym i spółce dzielonej. Za zobowiązania spółki dzielonej, nieprzypisane w planie
podziału transgranicznego spółkom nowo zawiązanym, spółki te, a w przypadku podziału przez
wydzielenie albo podziału przez wyodrębnienie, również spółka dzielona, odpowiadają
solidarnie.

Art. 550
19
. [Niedopuszczalność uchylenia lub stwierdzenia nieważności uchwały o
podziale transgranicznym po dniu podziału]

§ 1. Po dniu, o którym mowa w art. 530, niedopuszczalne jest uchylenie albo stwierdzenie
nieważności uchwały o podziale transgranicznym. Przepisów art. 21, art. 532 § 3, art. 544 i art.
545 nie stosuje się.

§ 2. Po dniu, o którym mowa w art. 530, postępowanie w przedmiocie zaskarżenia uchwały o
podziale transgranicznym umarza się.

§ 3. Spółka odpowiada wobec skarżącego za szkodę wyrządzoną uchwałą o podziale
transgranicznym sprzeczną z ustawą, umową bądź statutem spółki lub dobrymi obyczajami.

Art. 550
20
. [Postanowienie zezwalające na rejestrację podziału transgranicznego]

§ 1. Spółka może wystąpić do sądu, do którego został wniesiony pozew o uchylenie albo
stwierdzenie nieważności uchwały, z wnioskiem o wydanie postanowienia zezwalającego na
rejestrację podziału transgranicznego.

§ 2. Sąd wyda postanowienie, jeżeli:
1) powództwo jest niedopuszczalne albo
2) powództwo jest oczywiście bezzasadne, albo
3) uzna, po rozpoznaniu wniosku na rozprawie, że interes spółki uzasadnia przeprowadzenie
podziału transgranicznego bez zbędnej zwłoki.


§ 3. Sąd wydaje postanowienie bezzwłocznie, jednak nie później niż w terminie dwóch tygodni
od dnia wpływu wniosku, a jeżeli zadecyduje o rozpoznaniu wniosku na rozprawie - w terminie
miesiąca.

§ 4. Na postanowienie przysługuje zażalenie rozpatrywane w terminie dwóch tygodni.
Oddział 2
Transgraniczny podział spółki komandytowo-akcyjnej

Art. 550
21
. [Przepisy stosowane do transgranicznego podziału spółki komandytowo-
akcyjnej]
Do transgranicznego podziału spółki komandytowo-akcyjnej stosuje się odpowiednio przepisy
oddziału 1 oraz art. 550
27 
i art. 550
28
.

Art. 550
22
. [Podjęcie uchwały o transgranicznym podziale spółki komandytowo-akcyjnej]
Do podjęcia uchwały o podziale transgranicznym wymagana jest zgoda wszystkich
komplementariuszy oraz uchwała akcjonariuszy, za którą wypowiedzą się osoby reprezentujące
co najmniej trzy czwarte kapitału zakładowego, chyba że statut przewiduje surowsze warunki
dla wymaganej większości, z tym że większość ta nie może przekraczać 90% głosów.
Rozdział 4
Podział spółki komandytowo-akcyjnej

Art. 550
23
. [Przepisy stosowane do podziału spółki komandytowo-akcyjnej]
Do podziału spółki komandytowo-akcyjnej stosuje się odpowiednio przepisy rozdziału 2, jeżeli
przepisy niniejszego rozdziału nie stanowią inaczej.

Art. 550
24
. [Zawiadomienie wspólników o zamiarze podziału spółki]
Zawiadomienia, o których mowa w art. 539 § 1, dotyczą wspólników, którzy nie prowadzą spraw
spółki.

Art. 550
25
. [Plan podziału]
Plan podziału zawiera liczbę i wartość udziałów albo akcji spółki przejmującej bądź spółki nowo
zawiązanej przyznanych wspólnikom spółki dzielonej oraz wysokość ewentualnych dopłat
pieniężnych.

Art. 550
26
. [Uchwała o podziale]
Do podjęcia uchwały o podziale wymagana jest zgoda wszystkich komplementariuszy oraz

uchwała akcjonariuszy, za którą wypowiedzą się osoby reprezentujące co najmniej trzy czwarte
kapitału zakładowego, chyba że statut przewiduje surowsze warunki dla wymaganej większości.

Art. 550
27
. [Odpowiedzialność komplementariuszy]

§ 1. Komplementariusze odpowiadają na dotychczasowych zasadach, subsydiarnie wobec
wierzycieli spółki, solidarnie ze spółką przejmującą albo spółką nowo zawiązaną, za zobowiązania
spółki komandytowo-akcyjnej powstałe przed dniem, o którym mowa w art. 530, przez okres
trzech lat, licząc od tego dnia.

§ 2. Przepis art. 31 stosuje się odpowiednio.

Art. 550
28
. [Odpowiedzialność wspólników prowadzących sprawy spółki komandytowo-
akcyjnej uczestniczącej w podziale]
Wspólnicy prowadzący sprawy spółki komandytowo-akcyjnej uczestniczącej w podziale
odpowiadają wobec wspólników tej spółki solidarnie za szkody wyrządzone działaniem lub
zaniechaniem, sprzecznym z prawem lub postanowieniami statutu spółki, chyba że nie ponoszą
winy.
Dział III
Przekształcenia spółek
Rozdział 1
Przepisy ogólne

Art. 551. [Przekształcenie spółki]

§ 1. Spółka jawna, spółka partnerska, spółka komandytowa, spółka komandytowo-akcyjna,
spółka z ograniczoną odpowiedzialnością, prosta spółka akcyjna oraz spółka akcyjna (spółka
przekształcana) może być przekształcona w inną spółkę handlową (spółkę przekształconą).

§ 1
1
. Spółka kapitałowa oraz spółka komandytowo-akcyjna mogą być przekształcone w spółkę
zagraniczną mającą formę wymienioną w załączniku II do dyrektywy Parlamentu Europejskiego i
Rady (UE) 2017/1132 z dnia 14 czerwca 2017 r. w sprawie niektórych aspektów prawa spółek,
podlegającą prawu państwa członkowskiego Unii Europejskiej lub państwa-strony umowy o
Europejskim Obszarze Gospodarczym i mającą siedzibę statutową, zarząd główny lub główny
zakład na terenie Unii Europejskiej lub państwa-strony umowy o Europejskim Obszarze
Gospodarczym, z jednoczesnym przeniesieniem co najmniej siedziby statutowej do tego państwa
(przekształcenie transgraniczne).


§ 2. Spółka cywilna może być przekształcona w spółkę handlową, inną niż spółka jawna. Przepis
ten nie narusza przepisów art. 26 § 4-6.

§ 3. Do przekształcenia, o którym mowa w § 2 zdanie pierwsze, stosuje się odpowiednio przepisy
dotyczące przekształcenia spółki jawnej w inną spółkę handlową, z tym że do skutków
przekształcenia stosuje się art. 26 § 5.

§ 4. Nie może być przekształcana spółka w likwidacji, która rozpoczęła podział majątku, ani
spółka w upadłości.

§ 5. Przedsiębiorca będący osobą fizyczną wykonującą we własnym imieniu działalność
gospodarczą w rozumieniu ustawy z dnia 6 marca 2018 r. - Prawo przedsiębiorców (Dz. U. z 2023
r. poz. 221, 641, 803, 1414 i 2029) - (przedsiębiorca przekształcany) może przekształcić formę
prowadzonej działalności w jednoosobową spółkę kapitałową (spółkę przekształconą)
(przekształcenie przedsiębiorcy w spółkę kapitałową).

Art. 552. [Dzień przekształcenia, wykreślenie spółki przekształcanej]
Spółka przekształcana staje się spółką przekształconą z chwilą wpisu spółki przekształconej do
rejestru (dzień przekształcenia). Jednocześnie sąd rejestrowy z urzędu wykreśla spółkę
przekształcaną.

Art. 553. [Ciągłość podmiotowa spółki przekształcanej]

§ 1. Spółce przekształconej przysługują wszystkie prawa i obowiązki spółki przekształcanej.

§ 2. Spółka przekształcona pozostaje podmiotem w szczególności zezwoleń, koncesji oraz ulg,
które zostały przyznane spółce przed jej przekształceniem, chyba że ustawa lub decyzja o
udzieleniu zezwolenia, koncesji albo ulgi stanowi inaczej.

§ 3. Wspólnicy spółki przekształcanej stają się z dniem przekształcenia wspólnikami spółki
przekształconej, z uwzględnieniem art. 576
1
.

Art. 554. [Obowiązek podawania dawnej firmy]
W przypadku gdy zmiana brzmienia firmy dokonywana w związku z przekształceniem nie polega
tylko na zmianie dodatkowego oznaczenia wskazującego na charakter spółki, spółka
przekształcona ma obowiązek podawania w nawiasie dawnej firmy obok nowej firmy z dodaniem
wyrazu "dawniej", przez okres co najmniej roku od dnia przekształcenia.

Art. 555. [Odpowiednie stosowanie przepisów o powstaniu spółki]

§ 1. Do przekształcenia spółki stosuje się odpowiednio przepisy dotyczące powstania spółki
przekształconej, jeżeli przepisy niniejszego działu nie stanowią inaczej.

§ 2. Spółka przekształcona nie może powstać przez jej zawiązanie przy wykorzystaniu wzorca

umowy.

Art. 556. [Wymogi przekształcenia]
Do przekształcenia spółki wymaga się:
1) sporządzenia planu przekształcenia spółki wraz z załącznikami, a w przypadku
przekształcenia w spółkę akcyjną - wraz z opinią biegłego rewidenta;
2) powzięcia uchwały o przekształceniu spółki;
3) powołania członków organów spółki przekształconej albo określenia wspólników
prowadzących sprawy tej spółki i reprezentujących ją;
4) (uchylony);
5) dokonania w rejestrze wpisu spółki przekształconej i wykreślenia spółki przekształcanej.

Art. 557. [Plan przekształcenia]

§ 1. Plan przekształcenia przygotowuje zarząd spółki przekształcanej albo wszyscy wspólnicy
prowadzący sprawy spółki przekształcanej.

§ 2. Plan przekształcenia sporządza się w formie pisemnej pod rygorem nieważności.

§ 3. W spółce jednoosobowej plan przekształcenia sporządza się w formie aktu notarialnego.

Art. 558. [Elementy planu przekształcenia]

§ 1. Plan przekształcenia powinien zawierać co najmniej:
1) ustalenie wartości bilansowej majątku spółki przekształcanej na określony dzień w miesiącu
poprzedzającym przedłożenie wspólnikom planu przekształcenia;
2) w przypadku przekształcenia spółki kapitałowej w spółkę osobową określenie wartości
godziwej udziałów albo akcji wspólników.

§ 2. Do planu przekształcenia należy dołączyć:
1) projekt uchwały w sprawie przekształcenia spółki;
2) projekt umowy albo statutu spółki przekształconej;
3) w przypadku przekształcenia w spółkę akcyjną wycenę składników majątku (aktywów i
pasywów) spółki przekształcanej;
4) sprawozdanie finansowe sporządzone dla celów przekształcenia na dzień, o którym mowa w

§ 1 pkt 1, przy zastosowaniu takich samych metod i w takim samym układzie, jak ostatnie
roczne sprawozdanie finansowe.

Art. 559. [Poddanie badaniu biegłego planu przekształcenia]


§ 1. Plan przekształcenia w spółkę akcyjną należy poddać badaniu przez biegłego rewidenta w
zakresie poprawności i rzetelności oraz w celu ustalenia, czy wycena składników majątku
(aktywów i pasywów) spółki przekształcanej jest rzetelna.

§ 2. Sąd rejestrowy właściwy według siedziby spółki przekształcanej wyznacza na wniosek
spółki biegłego rewidenta. W uzasadnionych przypadkach sąd może wyznaczyć dwóch albo
większą liczbę biegłych.

§ 3. Na pisemne żądanie biegłego rewidenta zarząd albo wspólnicy prowadzący sprawy spółki
przedłożą mu dodatkowe wyjaśnienia lub dokumenty.

§ 4. Biegły rewident sporządza na piśmie szczegółową opinię, w terminie określonym przez sąd,
nie dłuższym jednak niż dwa miesiące od dnia jego wyznaczenia, i składa ją sądowi rejestrowemu
oraz spółce przekształcanej wraz z planem przekształcenia. W przypadku wskazania przez spółkę
informacji stanowiących tajemnicę przedsiębiorstwa lub innych prawnie chronionych informacji
zawartych w opinii biegły składa do sądu rejestrowego dodatkowo odpis opinii z pominięciem
tych informacji.

§ 5. Sąd rejestrowy określa wynagrodzenie za pracę biegłego rewidenta i zatwierdza rachunki
jego wydatków. Jeżeli spółka przekształcana dobrowolnie tych należności nie uiści w terminie
dwóch tygodni, sąd rejestrowy ściągnie je w trybie przewidzianym dla egzekucji opłat sądowych.

Art. 560. [Zawiadomienie wspólników]

§ 1. Spółka zawiadamia wspólników o zamiarze podjęcia uchwały o przekształceniu spółki
dwukrotnie, w sposób przewidziany dla zawiadamiania wspólników spółki przekształcanej.
Pierwsze zawiadomienie powinno być dokonane nie później niż na miesiąc przed planowanym
dniem podjęcia tej uchwały, a drugie w odstępie nie krótszym niż dwa tygodnie od daty
pierwszego zawiadomienia.

§ 2. Zawiadomienie, o którym mowa w § 1, powinno zawierać istotne elementy planu
przekształcenia oraz opinii biegłego rewidenta z badania planu przekształcenia, jeżeli została ona
sporządzona, a także określać miejsce oraz termin, w którym wspólnicy spółki przekształcanej
mogą się zapoznać z pełną treścią planu i załączników, a także opinią biegłego rewidenta z badania
planu przekształcenia, jeżeli została ona sporządzona, przy czym termin ten nie może być krótszy
niż dwa tygodnie przed planowanym dniem podjęcia uchwały o przekształceniu.

§ 3. Do zawiadomienia, o którym mowa w § 1, dołącza się projekt uchwały o przekształceniu
oraz projekt umowy albo statutu spółki przekształconej; nie dotyczy to przypadku, w którym
zawiadomienie jest ogłaszane.

Art. 561. [Przeglądanie dokumentów przez wspólników]


§ 1. Wspólnicy mają prawo przeglądać w lokalu spółki dokumenty, o których mowa w art. 558 i

art. 559 § 4, oraz żądać wydania im bezpłatnie odpisów tych dokumentów. Wspólnikom, którzy
wyrazili zgodę na wykorzystanie przez spółkę środków komunikacji elektronicznej w celu
przekazywania informacji, można przesłać odpisy tych dokumentów w postaci elektronicznej.

§ 1
1
. Przepisu § 1 zdanie pierwsze nie stosuje się, gdy spółka nie później niż na dwa tygodnie
przed dniem rozpoczęcia zgromadzenia wspólników albo walnego zgromadzenia, na którym ma
być powzięta uchwała o przekształceniu, nieprzerwanie do dnia zakończenia zgromadzenia, na
którym ma być powzięta uchwała o przekształceniu, bezpłatnie udostępni do publicznej
wiadomości dokumenty, o których mowa w art. 558 i art. 559 § 4, na swojej stronie internetowej
bądź w tym terminie umożliwi wspólnikom na swojej stronie internetowej dostęp do tych
dokumentów w postaci elektronicznej i ich druk.

§ 2. Bezpośrednio przed podjęciem uchwały o przekształceniu spółki wspólnikom należy ustnie
przedstawić istotne elementy planu przekształcenia i opinii biegłego rewidenta z badania planu
przekształcenia, jeżeli została ona sporządzona.

Art. 562. [Uchwała o przekształceniu]

§ 1. Przekształcenie spółki wymaga uchwały powziętej, w przypadku przekształcenia spółki
osobowej, przez wspólników, a w przypadku przekształcenia spółki kapitałowej, przez
zgromadzenie wspólników lub walne zgromadzenie, w sposób określony odpowiednio w
przepisach art. 571, art. 575, art. 577 § 1 pkt 1 i w art. 581.

§ 2. Uchwała, o której mowa w § 1, powinna być umieszczona w protokole sporządzonym przez
notariusza.

Art. 563. [Elementy uchwały o przekształceniu]

§ 1. Uchwała o przekształceniu spółki powinna zawierać co najmniej:
1) formę prawną spółki, w jaką spółka zostaje przekształcona;
2) wysokość kapitału zakładowego, w przypadku przekształcenia w spółkę komandytowo-
akcyjną, spółkę z ograniczoną odpowiedzialnością albo w spółkę akcyjną, albo wysokość
kapitału akcyjnego, w przypadku przekształcenia w prostą spółkę akcyjną, albo wysokość sumy
komandytowej, w przypadku przekształcenia w spółkę komandytową;
3) zakres praw przyznanych osobiście wspólnikom uczestniczącym w spółce przekształconej,
jeżeli przyznanie takich praw jest przewidziane;
4) nazwiska i imiona członków zarządu spółki przekształconej, w przypadku przekształcenia w
spółkę kapitałową, albo nazwiska i imiona wspólników prowadzących sprawy spółki i mających
reprezentować spółkę przekształconą, w przypadku przekształcenia w spółkę osobową;

5) zgodę na plan przekształcenia, a także na proponowane brzmienie umowy albo statutu spółki
przekształconej.

§ 2. Podjęcie uchwały o przekształceniu zastępuje zawarcie umowy spółki przekształconej albo
zawiązanie przekształconej spółki akcyjnej oraz powołanie organów spółki przekształconej.

Art. 564.
(uchylony).

Art. 565.
(uchylony).

Art. 566.
(uchylony).

Art. 567. [Powództwo o uchylenie bądź stwierdzenie nieważności uchwały o
przekształceniu]

§ 1. Do uchylenia uchwały o przekształceniu spółki osobowej bądź spółki kapitałowej albo
stwierdzenia nieważności tej uchwały stosuje się odpowiednio przepisy art. 422-427.

§ 2. Nie można zaskarżyć uchwały jedynie na podstawie zastrzeżeń dotyczących wartości
udziałów albo akcji ustalonej na potrzeby odkupu, o którym mowa w art. 576
1

§ 3. Powództwo o uchylenie uchwały albo stwierdzenie jej nieważności należy wnieść w terminie
miesiąca od dnia otrzymania wiadomości o uchwale, nie później jednak niż w terminie trzech
miesięcy od dnia powzięcia uchwały.

Art. 568. [Odpowiedzialność za szkody]

§ 1. Osoby działające za spółkę przekształcaną odpowiadają solidarnie wobec spółki, wspólników
oraz osób trzecich za szkody wyrządzone działaniem lub zaniechaniem, sprzecznym z prawem
albo postanowieniami umowy lub statutu spółki, chyba że nie ponoszą winy.

§ 2. Biegły rewident odpowiada wobec spółki i wspólników spółki przekształcanej za szkody
wyrządzone z jego winy. W przypadku gdy biegłych jest kilku, ich odpowiedzialność jest
solidarna.

§ 3. Roszczenia, o których mowa w § 1 i § 2, przedawniają się w okresie trzech lat, licząc od dnia
przekształcenia.

Art. 569. [Zgłoszenie wniosku o przekształcenie]

§ 1. Wniosek o wpis przekształcenia do rejestru wnoszą wszyscy członkowie zarządu albo
wspólnicy mający prawo reprezentacji spółki przekształconej.


§ 2. Do wniosku o wpis przekształcenia do rejestru dołącza się oświadczenie wszystkich
członków zarządu, że wszystkie udziały albo akcje wspólników, którzy żądali odkupu, zostały
odkupione zgodnie z art. 576
1
.

Art. 570. [Ogłoszenie przekształcenia]
Ogłoszenie o przekształceniu spółki jest dokonywane na wniosek zarządu spółki przekształconej
albo wszystkich wspólników prowadzących sprawy spółki przekształconej.
Rozdział 2
Przekształcenie spółki osobowej w spółkę kapitałową

Art. 571. [Przekształcenie spółki osobowej w kapitałową]
Przekształcenie spółki osobowej w spółkę kapitałową następuje, jeżeli oprócz wymagań, o których
mowa w rozdziale 1, za przekształceniem spółki osobowej w kapitałową wypowiedzieli się
wszyscy wspólnicy, z tym że w przypadku spółki komandytowej oraz spółki komandytowo-
akcyjnej wystarczy, jeżeli oprócz wszystkich komplementariuszy za przekształceniem wypowiedzą
się komandytariusze bądź akcjonariusze reprezentujący co najmniej dwie trzecie sumy sum
komandytowych bądź kapitału zakładowego, chyba że umowa albo statut przewiduje warunki
surowsze.

Art. 572. [Uproszczone przekształcenie spółki jawnej]
W przypadku przekształcenia spółki jawnej, w której wszyscy wspólnicy prowadzili sprawy
spółki, nie stosuje się przepisów art. 557-561. Nie dotyczy to obowiązku przygotowania
dokumentów, o których mowa w art. 558 § 2, oraz poddania wyceny aktywów i pasywów spółki
badaniu biegłego rewidenta.

Art. 573. [Przekształcenie spółki komandytowo-akcyjnej w spółkę akcyjną]

§ 1. W przypadku przekształcenia spółki komandytowo-akcyjnej w spółkę akcyjną przepisy art.
328-330 stosuje się odpowiednio.

§ 2. (uchylony).

Art. 574. [Odpowiedzialność wspólników]
Wspólnicy przekształcanej spółki osobowej odpowiadają na dotychczasowych zasadach solidarnie
ze spółką przekształconą za zobowiązania spółki powstałe przed dniem przekształcenia przez okres
trzech lat, licząc od tego dnia.

Rozdział 3
Przekształcenie spółki kapitałowej w spółkę osobową

Art. 575. [Przekształcenie spółki kapitałowej w osobową]
Przekształcenie spółki kapitałowej w spółkę osobową następuje, jeżeli oprócz wymagań, o których
mowa w rozdziale 1, za przekształceniem spółki kapitałowej w spółkę osobową wypowiedzieli się
wspólnicy reprezentujący co najmniej dwie trzecie kapitału zakładowego, chyba że umowa albo
statut przewiduje surowsze warunki.

Art. 576. [Przekształcenie w spółkę komandytową bądź komandytowo-akcyjną]

§ 1. Uchwała o przekształceniu spółki kapitałowej w spółkę komandytową albo spółkę
komandytowo-akcyjną wymaga, oprócz uzyskania wymaganej większości, zgody osób, które w
spółce przekształconej mają być komplementariuszami, wyrażonej w formie pisemnej pod
rygorem nieważności. Pozostali wspólnicy spółki przekształcanej stają się komandytariuszami albo
akcjonariuszami spółki przekształconej.

§ 2. W przypadku przekształcenia spółki akcyjnej w spółkę komandytowo-akcyjną przepis art.
573 stosuje się odpowiednio.

Art. 576
1
. [Żądanie odkupu udziałów lub akcji w spółce przekształcanej]

§ 1. Wspólnik:
1) który głosował przeciwko uchwale o przekształceniu spółki kapitałowej w spółkę osobową i
zażądał zaprotokołowania sprzeciwu; wymóg głosowania nie dotyczy akcjonariusza akcji
niemej,
2) bezzasadnie niedopuszczony do udziału w zgromadzeniu wspólników albo walnym
zgromadzeniu, na którym została powzięta uchwała o przekształceniu
- może żądać odkupu jego udziałów albo akcji w spółce przekształcanej.

§ 2. Wspólnicy składają spółce pisemne żądanie odkupu w terminie tygodnia od dnia podjęcia
uchwały o przekształceniu.

§ 3. Akcjonariusz dołącza do żądania odkupu świadectwo rejestrowe albo imienne świadectwo
depozytowe wystawione zgodnie z ustawą z dnia 29 lipca 2005 r. o obrocie instrumentami
finansowymi. Termin ważności świadectwa nie może upływać przed dniem dokonania odkupu.

§ 4. Cena odkupu odpowiada wartości godziwej udziałów albo akcji w spółce przekształcanej.

---

Część 9 z 11