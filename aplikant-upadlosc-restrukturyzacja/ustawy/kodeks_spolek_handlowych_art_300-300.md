# Część 4/11
## Art. 300 - Art. 300

---

Zakres: Art. 300 - Art. 300
Liczba artykułów: 345
Liczba wierszy: 1199

---

Art. 300
33
. [Elementy rejestru akcjonariuszy prostej spółki akcyjnej]

§ 1. Rejestr akcjonariuszy zawiera:
1) firmę, siedzibę i adres spółki;
2) oznaczenie sądu rejestrowego i numer, pod którym spółka jest wpisana do rejestru;
3) datę zarejestrowania spółki i emisji akcji;
4) serię i numer, rodzaj danej akcji i uprawnienia szczególne z akcji;
5) nazwisko i imię albo firmę (nazwę) akcjonariusza oraz adres jego zamieszkania albo
siedziby albo inny adres do doręczeń albo adres do doręczeń elektronicznych, a także adres
poczty elektronicznej, jeżeli akcjonariusz wyraził zgodę na komunikację w stosunkach ze
spółką i podmiotem prowadzącym rejestr akcjonariuszy przy wykorzystaniu poczty
elektronicznej;
6) na żądanie osoby mającej interes prawny - wpis o przejściu akcji lub praw zastawniczych
na inną osobę albo o ustanowieniu na akcji ograniczonego prawa rzeczowego wraz z datą
wpisu oraz wskazaniem nabywcy albo zastawnika lub użytkownika, adresu ich zamieszkania
albo siedziby lub innych adresów do doręczeń albo adresów do doręczeń elektronicznych, a
także adresu poczty elektronicznej, jeżeli osoby te wyraziły zgodę na komunikację w
stosunkach ze spółką i podmiotem prowadzącym rejestr akcjonariuszy przy wykorzystaniu
poczty elektronicznej oraz liczby, rodzaju, serii i numerów nabytych albo obciążonych akcji;
7) na żądanie zastawnika albo użytkownika - wpis, że przysługuje mu prawo wykonywania

prawa głosu z obciążonej akcji;
8) na żądanie akcjonariusza - wpis o wykreśleniu obciążenia jego akcji ograniczonym
prawem rzeczowym;
9) wzmiankę o tym, czy akcje zostały w całości pokryte;
10) ograniczenia co do rozporządzania akcją;
11) postanowienia umowy spółki o związanych z akcją obowiązkach wobec spółki.

§ 2. Umowa spółki może zawierać dodatkowe postanowienia dotyczące informacji
ujawnianych w rejestrze akcjonariuszy.

Art. 300
34
. [Dokonanie wpisu w rejestrze akcjonariuszy prostej spółki akcyjnej]

§ 1. Podmiot prowadzący rejestr akcjonariuszy dokonuje wpisu w rejestrze akcjonariuszy, na
żądanie spółki lub innej osoby mającej interes prawny w dokonaniu wpisu, niezwłocznie, ale nie
później niż w terminie siedmiu dni od dnia otrzymania żądania. Jeżeli dokonanie wpisu wymaga
usunięcia przeszkody, wpis powinien być dokonany w terminie siedmiu dni od dnia jej
usunięcia.

§ 2. W przypadku zajęcia praw majątkowych akcjonariusza przez komornika sądowego w
trybie art. 911
3 

§ 2 Kodeksu postępowania cywilnego, a także w przypadku przekazania
zawiadomienia przez organ egzekucyjny w trybie art. 95a pkt 2 lit. b ustawy z dnia 17 czerwca
1966 r. o postępowaniu egzekucyjnym w administracji (Dz. U. z 2023 r. poz. 2505) albo
wniosku w trybie art. 95f § 2 tej ustawy, ujawnienie w rejestrze akcjonariuszy zajęcia praw
majątkowych akcjonariusza następuje z urzędu i jest wolne od opłat.

§ 3. Przed wpisem w rejestrze akcjonariuszy, z wyłączeniem przypadku, o którym mowa w § 2,
podmiot prowadzący rejestr akcjonariuszy powiadamia o treści zamierzonego wpisu osobę,
której uprawnienia mają być wykreślone, zmienione lub obciążone przez wpis, chyba że
wyraziła ona zgodę na wpis.

§ 4. Osoba żądająca wpisu jest obowiązana przedłożyć podmiotowi prowadzącemu rejestr
akcjonariuszy dokumenty uzasadniające dokonanie wpisu. Podstawę dokonania wpisu stanowi
także oświadczenie akcjonariusza o zobowiązaniu do przeniesienia akcji albo obciążenia akcji
ograniczonym prawem rzeczowym.

§ 5. Podmiot prowadzący rejestr akcjonariuszy bada treść i formę dokumentów
uzasadniających dokonanie wpisu. Podmiot ten nie ma jednak obowiązku badania zgodności z
prawem oraz prawdziwości dokumentów uzasadniających dokonanie wpisu, w tym podpisów
zbywcy akcji lub osób ustanawiających ograniczone prawo rzeczowe na akcji, chyba że
poweźmie w tym względzie uzasadnione wątpliwości.


§ 6. Przy dokonywaniu wpisów do rejestru akcjonariuszy podmiot prowadzący rejestr
uwzględnia ograniczenia co do rozporządzania akcją.

§ 7. O dokonanym wpisie podmiot prowadzący rejestr akcjonariuszy niezwłocznie powiadamia
osobę żądającą wpisu oraz spółkę. W przypadku niedokonania wpisu podmiot prowadzący
rejestr akcjonariuszy niezwłocznie powiadamia o tym osobę żądającą wpisu, podając przyczyny
niedokonania wpisu.

§ 8. Po otrzymaniu powiadomienia, o którym mowa w § 7 zdanie pierwsze, zarząd
niezwłocznie składa do sądu rejestrowego podpisaną przez wszystkich członków zarządu nową
listę akcjonariuszy z podaniem nazwiska i imienia albo firmy (nazwy) oraz liczby i serii akcji
posiadanych przez każdego z nich oraz wzmianką o ustanowieniu zastawu lub użytkowania na
akcjach w przypadku ustanowienia na akcjach ograniczonego prawa rzeczowego.

Art. 300
35 
. [Jawność rejestru akcjonariuszy prostej spółki akcyjnej]

§ 1. Rejestr akcjonariuszy jest jawny dla spółki i każdego akcjonariusza.

§ 2. Podmioty, o których mowa w § 1, mają prawo dostępu do danych zawartych w rejestrze
akcjonariuszy za pośrednictwem podmiotu prowadzącego rejestr akcjonariuszy.

§ 3. Podmioty, o których mowa w § 1, mają prawo żądać wydania, w postaci papierowej lub
elektronicznej, informacji z rejestru akcjonariuszy.
Oddział 3
Rozporządzanie akcją

Art. 300
36
. [Zbywalność akcji prostej spółki akcyjnej - podstawowe zasady]

§ 1. Akcje są zbywalne.

§ 2. Akcje nie mogą być dopuszczane ani wprowadzane do obrotu zorganizowanego w
rozumieniu przepisów o obrocie instrumentami finansowymi.

§ 3. Rozporządzające czynności prawne dokonane z naruszeniem § 2 są ważne.

§ 4. Zbycie lub obciążenie akcji powinno być dokonane w formie dokumentowej pod rygorem
nieważności.

Art. 300
37
. [Moment nabycia akcji lub ustanowienia na nich ograniczonego prawa
rzeczowego]

§ 1. Nabycie akcji albo ustanowienie na niej ograniczonego prawa rzeczowego następuje z
chwilą dokonania w rejestrze akcjonariuszy wpisu wskazującego nabywcę albo zastawnika albo
użytkownika, liczbę oraz rodzaj, serie i numery nabytych albo obciążonych akcji.


§ 2. Przepisu § 1 nie stosuje się w przypadku objęcia akcji, z wyjątkiem art. 300
118
, a także
powołania do spadku, zapisu windykacyjnego, wniesienia akcji jako wkładu niepieniężnego do
spółki, połączenia, podziału lub przekształcenia spółki lub zajścia innego zdarzenia prawnego
powodującego z mocy prawa przejście akcji lub ustanowionego na niej ograniczonego prawa
rzeczowego na inną osobę. Przepis art. 300
38 

§ 1 stosuje się.

Art. 300
38
. [Uprawnieni i współuprawnieni z akcji]

§ 1. Wobec spółki uważa się za akcjonariusza tylko tę osobę, która jest wpisana do rejestru
akcjonariuszy.

§ 2. Przepis § 1 stosuje się odpowiednio do zastawnika lub użytkownika akcji.

§ 3. Współuprawnieni z akcji wykonują swoje prawa w spółce przez wspólnego
przedstawiciela. Za świadczenia związane z akcją odpowiadają solidarnie.

§ 4. Jeżeli współuprawnieni nie wskazali wspólnego przedstawiciela, oświadczenia spółki
mogą być dokonywane wobec któregokolwiek z nich.

Art. 300
39
. [Ograniczenie w umowie spółki możliwości rozporządzenia akcją]

§ 1. Umowa spółki może uzależnić rozporządzenie akcją od zgody spółki lub w inny sposób je
ograniczyć.

§ 2. Jeżeli zbycie akcji jest uzależnione od zgody spółki, stosuje się przepisy § 3-6, chyba że
umowa spółki stanowi inaczej.

§ 3. Jeżeli spółka odmawia zgody na zbycie akcji, powinna wskazać innego nabywcę. Termin
do wskazania nabywcy, cenę nabycia albo sposób jej określenia oraz termin zapłaty określa
umowa spółki. W braku tych postanowień akcja może być zbyta bez ograniczenia. Termin do
wskazania nabywcy nie może być dłuższy niż miesiąc od dnia zgłoszenia spółce zamiaru zbycia
akcji.

§ 4. Czynności, o których mowa w § 3, dokonuje zarząd w formie dokumentowej pod rygorem
nieważności, chyba że umowa spółki stanowi inaczej. Przepis ten stosuje się odpowiednio do
akcji, którymi rozporządzenie zostało w inny sposób ograniczone.

§ 5. Jeżeli spółka nie wskazała nabywcy w terminie, o którym mowa w § 3, albo wskazany
przez spółkę nabywca nie uiścił ceny nabycia w terminie określonym w umowie spółki,
akcjonariusz może swobodnie zbyć akcję, chyba że nie przyjął oferowanej zapłaty.

§ 6. Zbycie akcji w postępowaniu egzekucyjnym nie wymaga zgody spółki.

Art. 300
40
. [Zbycie akcji nie w pełni pokrytej]

§ 1. Zbycie akcji nie w pełni pokrytej wymaga zgody spółki aż do chwili wniesienia wkładu w

całości. Zgoda spółki wymaga formy dokumentowej pod rygorem nieważności, chyba że umowa
spółki stanowi inaczej.

§ 2. Spółka może odmówić zgody na zbycie akcji nie w pełni pokrytej bez wskazania innego
nabywcy. Udzielenie albo odmowa udzielenia zgody następuje w terminie czternastu dni od dnia
zgłoszenia spółce zamiaru zbycia akcji. Spółka niezwłocznie informuje nabywcę o braku
pełnego pokrycia akcji.

§ 3. Nabywca akcji nie w pełni pokrytej odpowiada wobec spółki solidarnie ze zbywcą za
wniesienie pozostałej części wkładu.

Art. 300
41
. [Wstąpienie do prostej spółki akcyjnej spadkobierców zmarłego
akcjonariusza]

§ 1. Umowa spółki może ograniczyć lub wyłączyć wstąpienie do spółki spadkobierców na
miejsce zmarłego akcjonariusza. W tym przypadku umowa spółki powinna określać warunki
spłaty spadkobierców niewstępujących do spółki, pod rygorem bezskuteczności ograniczenia lub
wyłączenia. Spłata należna spadkobiercom powinna uwzględnić stosunek wartości wkładu
wniesionego do wartości wkładu niewniesionego.

§ 2. W razie śmierci akcjonariusza uprawnionego z akcji objętych za wkład, którego
przedmiotem jest świadczenie pracy lub usług, który nie został w całości wniesiony, wstąpienie
do spółki spadkobierców wymaga zgody spółki, chyba że umowa spółki stanowi inaczej. Przepis

§ 1 zdanie drugie i trzecie oraz przepis art. 300
40 

§ 2 stosuje się odpowiednio.

§ 3. Umowa spółki może wyłączyć lub w określony sposób ograniczyć podział akcji między
spadkobierców.

Art. 300
42
. [Prawo pierwszeństwa innych akcjonariuszy przy zbywaniu akcji prostej
spółki akcyjnej]

§ 1. Umowa spółki może przewidywać, że pozostali akcjonariusze mają prawo pierwszeństwa
nabycia akcji przeznaczonych do zbycia przez innego akcjonariusza (prawo pierwszeństwa).
Jeżeli umowa spółki nie stanowi inaczej, stosuje się przepisy § 2-7.

§ 2. Prawo pierwszeństwa przysługuje akcjonariuszom proporcjonalnie do liczby posiadanych
akcji.

§ 3. Akcjonariusz zamierzający zbyć akcje na rzecz osoby trzeciej (akcjonariusz zbywający)
zawiadamia zarząd o warunkach zamierzonego zbycia akcji, w szczególności o nabywcy, cenie
akcji albo sposobie jej ustalenia oraz terminie zapłaty.

§ 4. Jednocześnie z dokonaniem zawiadomienia, o którym mowa w § 3, akcjonariusz
zbywający składa pozostałym akcjonariuszom za pośrednictwem zarządu ofertę nabycia akcji na

warunkach przewidzianych dla umowy z osobą trzecią, wyznaczając termin do złożenia przez
nich oświadczenia o przyjęciu oferty nabycia akcji. Termin ten nie może być krótszy niż
czternaście dni od dnia otrzymania oferty.

§ 5. Oświadczenie akcjonariusza o skorzystaniu z prawa pierwszeństwa i przyjęciu oferty
powinno zostać złożone akcjonariuszowi zbywającemu za pośrednictwem zarządu w formie
dokumentowej pod rygorem nieważności. Niezwłocznie po upływie terminu, o którym mowa w

§ 4, zarząd przekazuje akcjonariuszowi zbywającemu informację o akcjonariuszach, którzy
skorzystali z prawa pierwszeństwa.

§ 6. Wymogów, o których mowa w § 3-5, nie stosuje się, jeżeli pozostali akcjonariusze złożyli
oświadczenia, w formie dokumentowej pod rygorem nieważności, o rezygnacji z
przysługującego im prawa pierwszeństwa.

§ 7. Zarząd wyraża zgodę na zbycie akcji, jeżeli spełnione zostały wymogi, o których mowa w

§ 3-5 albo § 6.

Art. 300
43
. [Ułamkowe części akcji - odpowiednie stosowanie przepisów oddziału]
Przepisy niniejszego oddziału stosuje się odpowiednio do ułamkowych części akcji.
Oddział 4
Umorzenie akcji i nabycie akcji własnych

Art. 300
44
. [Umorzenie akcji a zgoda akcjonariusza]

§ 1. Akcja może być umorzona za zgodą akcjonariusza (umorzenie dobrowolne) albo bez
zgody akcjonariusza (umorzenie przymusowe).

§ 2. Umorzenie akcji stanowi zmianę umowy spółki.

§ 3. Od chwili uiszczenia spłaty za akcje podlegające umorzeniu dobrowolnemu akcjonariusz
nie może wykonywać z nich praw udziałowych.

§ 4. Na spłatę z tytułu umorzenia akcji mogą być przeznaczone środki, o których mowa w art.
300
15 

§ 2. Do uiszczenia spłaty stosuje się przepisy art. 300
15 

§ 4-6.

Art. 300
45
. [Umorzenie przymusowe akcji]

§ 1. Umorzenie przymusowe jest dopuszczalne, o ile umowa spółki tak stanowi i określa
przesłanki umorzenia przymusowego. Zmiana umowy spółki przewidująca umorzenie
przymusowe akcji objętych przed zmianą umowy spółki wymaga zgody uprawnionego z tych
akcji.

§ 2. Umorzenie przymusowe następuje za spłatą, która nie może być niższa od wartości

godziwej akcji. Spółka uiszcza spłatę po dokonaniu wpisu umorzenia akcji do rejestru.

Art. 300
46
. [Umorzenie automatyczne akcji]
Umowa spółki może stanowić, że akcje ulegają umorzeniu w przypadku ziszczenia się
określonego zdarzenia bez podjęcia uchwały akcjonariuszy. W przypadku ziszczenia się
określonego w umowie spółki zdarzenia zarząd niezwłocznie podejmuje uchwałę stwierdzającą
umorzenie akcji i zgłasza ją do rejestru albo podejmuje uchwałę stwierdzającą, że umorzenie nie
doszło do skutku, jeżeli spółka nie dysponuje środkami, o których mowa w art. 300
15 

§ 2, na
uiszczenie pełnej spłaty za umarzane akcje.

Art. 300
47
. [Nabycie akcji własnych]

§ 1. Spółka nie może nabywać wyemitowanych przez nią akcji (akcje własne). Zakaz ten nie
dotyczy nabycia akcji:
1) w celu ich umorzenia;
2) na podstawie i w granicach upoważnienia udzielonego w uchwale akcjonariuszy;
3) w drodze egzekucji celem zaspokojenia roszczeń spółki, których nie można zaspokoić z
innego majątku akcjonariusza;
4) w drodze sukcesji uniwersalnej;
5) w innych przypadkach przewidzianych w ustawie.

§ 2. W przypadku określonym w § 1 pkt 2 nabycie akcji własnych może nastąpić tylko wtedy,
gdy zostały spełnione łącznie następujące warunki:
1) akcje są w pełni pokryte;
2) łączna liczba akcji, wliczając w to akcje nabyte na podstawie innych tytułów oraz akcje
nabyte przez spółki lub spółdzielnie zależne, nie przekracza 25% wszystkich akcji spółki;
3) łączna cena nabycia akcji, powiększona o koszty ich nabycia, nie jest wyższa od kwoty
kapitału rezerwowego, utworzonego w tym celu z kwoty, o której mowa w art. 300
15 

§ 2.

§ 3. Przepisy art. 300
15 

§ 4-6 stosuje się odpowiednio do zapłaty ceny nabycia akcji własnych
w przypadku określonym w § 1 pkt 2.

§ 4. Przepisy § 1 i 2 stosuje się odpowiednio do ustanowienia zastawu na akcjach własnych.

§ 5. Rozporządzające czynności prawne dokonane z naruszeniem § 1-4 są ważne.

§ 6. Akcje własne nabyte z naruszeniem § 1-3 oraz akcje nabyte w drodze egzekucji powinny
zostać zbyte w terminie roku od dnia ich nabycia. Jeżeli akcje własne nie zostały zbyte w tym
terminie, zarząd dokona ich niezwłocznego umorzenia bez uchwały akcjonariuszy.

§ 7. Akcje własne należy umieścić w bilansie w osobnej pozycji aktywów. Równocześnie

należy zmniejszyć kapitał rezerwowy utworzony zgodnie z § 2 pkt 3 i odpowiednio zwiększyć
kapitał albo kapitały, z których został on utworzony.

§ 8. Spółka nie wykonuje praw z akcji własnych, z wyjątkiem uprawnień do ich zbycia lub
wykonywania czynności, które zmierzają do zachowania tych praw.

§ 9. Przepisy § 1-8 stosuje się odpowiednio do nabycia akcji spółki przez osobę trzecią,
działającą na rachunek spółki. Dotyczy to także nabycia akcji spółki dominującej przez spółkę
lub spółdzielnię zależną.

Art. 300
48
. [Objęcie akcji własnych]

§ 1. Spółka nie może obejmować akcji własnych. Zakaz ten dotyczy również obejmowania
akcji spółki dominującej przez spółkę lub spółdzielnię zależną.

§ 2. Objęcie akcji z naruszeniem § 1 jest ważne.

§ 3. W przypadku objęcia akcji z naruszeniem § 1 członek zarządu odpowiada solidarnie wraz
z osobą, która objęła akcje, za pełne wniesienie wkładu, chyba że nie ponosi winy.

§ 4. Jeżeli akcje spółki zostały objęte przez osobę, która działała we własnym imieniu, lecz na
rachunek spółki albo spółki lub spółdzielni zależnej, obejmującego uważa się za osobę
działającą na własny rachunek.

§ 5. Przepisy art. 300
47 

§ 6-8 stosuje się odpowiednio do akcji własnych objętych przez spółkę
z naruszeniem § 1.
Oddział 5
Wyłączenie i ustąpienie akcjonariusza oraz unieważnienie akcji

Art. 300
49
. [Sądowe wyłączenie akcjonariusza ze spółki]

§ 1. Na żądanie akcjonariusza lub akcjonariuszy reprezentujących więcej niż połowę ogólnej
liczby głosów sąd, z ważnych przyczyn dotyczących danego akcjonariusza, może orzec jego
wyłączenie ze spółki. Umowa spółki może ograniczyć to uprawnienie do akcjonariusza lub
akcjonariuszy reprezentujących większą liczbę głosów.

§ 2. Przepisy art. 266 § 2 zdanie drugie i § 3 oraz art. 267-269 stosuje się odpowiednio do
wyłączenia akcjonariusza ze spółki.

Art. 300
50
. [Orzeczenie ustąpienia akcjonariusza ze spółki]

§ 1. Na żądanie akcjonariusza sąd może orzec jego ustąpienie ze spółki, jeżeli zachodzi ważna
przyczyna uzasadniona stosunkami między akcjonariuszami lub między spółką a akcjonariuszem
ustępującym, skutkująca rażącym pokrzywdzeniem akcjonariusza ustępującego.


§ 2. Powództwo o ustąpienie akcjonariusza ze spółki wytacza się przeciwko spółce oraz
wszystkim pozostałym akcjonariuszom według miejsca siedziby spółki.

§ 3. Akcje posiadane przez akcjonariusza ustępującego podlegają wykupowi po cenie
odpowiadającej wartości godziwej, ustalonej przez sąd na dzień doręczenia pozwu. Orzekając o
ustąpieniu akcjonariusza, sąd określa również termin, w jakim cena wykupu powinna zostać
zapłacona na rzecz akcjonariusza ustępującego wraz z odsetkami od dnia doręczenia pozwu.

§ 4. Wykupu akcji posiadanych przez akcjonariusza ustępującego dokonuje spółka na rachunek
pozostałych akcjonariuszy, proporcjonalnie do liczby posiadanych przez nich akcji. Za zapłatę
ceny wykupu spółka i akcjonariusze, przeciwko którym wytoczono powództwo, odpowiadają
solidarnie.

Art. 300
51
. [Sądowe unieważnienie akcji]

§ 1. Na żądanie akcjonariusza albo spółki sąd może unieważnić wszystkie albo niektóre akcje
w przypadku niewykonania lub nienależytego wykonania zobowiązania do wniesienia wkładów
na pokrycie tych akcji.

§ 2. Sąd, orzekając o unieważnieniu akcji, określa wysokość spłaty należnej akcjonariuszowi za
unieważnione akcje, która powinna uwzględnić stosunek wartości wkładu wniesionego do
wartości wkładu niewniesionego.

§ 3. W celu zabezpieczenia powództwa sąd może, z ważnych powodów, zawiesić
akcjonariusza w wykonywaniu jego praw udziałowych w spółce.
Rozdział 3
Organy spółki
Oddział 1
Przepisy ogólne

Art. 300
52
. [Organy prostej spółki akcyjnej]

§ 1. W spółce ustanawia się zarząd albo radę dyrektorów.

§ 2. Umowa spółki może przewidywać, że oprócz ustanowienia zarządu w spółce należy
również ustanowić radę nadzorczą.

§ 3. Ilekroć w przepisach niniejszego oddziału mowa jest o organie, należy przez to rozumieć
odpowiednio zarząd, radę nadzorczą albo radę dyrektorów.

Art. 300
53
. [Wewnętrzne ograniczenia zarządu]

Wobec spółki członkowie zarządu i dyrektorzy podlegają ograniczeniom ustanowionym w
umowie spółki oraz, jeżeli umowa spółki nie stanowi inaczej, w uchwałach akcjonariuszy.

Art. 300
54
. [Obowiązek dołożenia należytej staranności przy wykonywaniu obowiązków
przez członka organu prostej spółki akcyjnej]
Członek organu powinien przy wykonywaniu swoich obowiązków dołożyć staranności
wynikającej z zawodowego charakteru swojej działalności oraz dochować lojalności wobec
spółki.

Art. 300
55
. [Sprzeczność interesów]

§ 1. W przypadku sprzeczności interesów spółki z interesami członka organu, jego
współmałżonka, krewnych i powinowatych do drugiego stopnia oraz osób, z którymi jest
powiązany osobiście, członek organu powinien ujawnić sprzeczność interesów i wstrzymać się
od udziału w rozstrzyganiu takich spraw oraz może żądać zaznaczenia tego w protokole.

§ 2. Członek organu nie może ujawniać tajemnic spółki, także po wygaśnięciu mandatu.

§ 3. Członek zarządu ani dyrektor nie mogą bez zgody spółki zajmować się interesami
konkurencyjnymi ani uczestniczyć w spółce konkurencyjnej jako wspólnik spółki cywilnej,
spółki osobowej lub jako członek organu spółki kapitałowej albo uczestniczyć w innej
konkurencyjnej osobie prawnej jako członek organu, chyba że umowa spółki stanowi inaczej.
Zakaz ten obejmuje także udział w konkurencyjnej spółce kapitałowej w przypadku posiadania
w niej przez członka zarządu albo dyrektora co najmniej 10% ogólnej liczby głosów lub ogólnej
liczby udziałów albo akcji, albo prawa do powołania co najmniej jednego członka zarządu albo
dyrektora. Jeżeli umowa spółki nie stanowi inaczej, zgody udziela organ uprawniony do
powoływania członka organu.

Art. 300
56
. [Wygaśnięcie mandatu]

§ 1. Mandat członka organu wygasa z dniem odbycia walnego zgromadzenia zatwierdzającego
sprawozdanie finansowe za pierwszy pełny rok obrotowy przypadający po dniu powołania,
chyba że umowa spółki stanowi inaczej, w szczególności przewiduje powołanie na czas
nieoznaczony.

§ 2. Jeżeli umowa spółki przewiduje powołanie członka organu na kadencję, liczy się ją w
latach obrotowych, chyba że umowa spółki stanowi inaczej. W takim przypadku mandat członka
organu wygasa z dniem odbycia walnego zgromadzenia zatwierdzającego sprawozdanie
finansowe za ostatni rok kadencji członka organu, chyba że umowa spółki stanowi inaczej.

§ 3. Jeżeli umowa spółki przewiduje, że członków organu powołuje się na okres wspólnej
kadencji, mandat członka organu powołanego przed upływem danej kadencji organu wygasa

równocześnie z wygaśnięciem mandatów pozostałych członków organu, chyba że umowa spółki
stanowi inaczej.

§ 4. Mandat członka organu wygasa również wskutek śmierci, rezygnacji albo odwołania ze
składu organu.

§ 5. Przepisy o wypowiedzeniu zlecenia przez przyjmującego zlecenie stosuje się odpowiednio
do złożenia rezygnacji przez członka organu.

§ 6. Jeżeli w wyniku rezygnacji członka zarządu albo dyrektora żaden mandat w zarządzie albo
radzie dyrektorów nie byłby obsadzony, członek zarządu albo dyrektor składa rezygnację
akcjonariuszom, zwołując jednocześnie walne zgromadzenie, o którym mowa w art. 300
84 

§ 4,
chyba że umowa spółki stanowi inaczej. Zawiadomienie o zwołaniu walnego zgromadzenia
zawiera także oświadczenie o rezygnacji członka zarządu albo dyrektora. Rezygnacja jest
skuteczna z dniem następującym po dniu, na który zwołano walne zgromadzenie.

Art. 300
57
. [Organizacja prac organu wieloosobowego]

§ 1. Jeżeli organ jest wieloosobowy, na prezesie albo przewodniczącym organu oraz na
członkach organu spoczywa obowiązek należytego organizowania prac organu, a w
szczególności, gdy jest to konieczne, określenia organizacji organu i sposobu wykonywania
czynności w regulaminie organu. Umowa spółki może przewidywać zatwierdzenie regulaminu
uchwałą akcjonariuszy albo rady nadzorczej.

§ 2. Regulamin organu lub umowa spółki mogą ustanowić komitet organu z zadaniem
przygotowania lub wykonania jego uchwał. Organ może uchwalić regulamin komitetu
określający organizację i sposób wykonywania powierzonych zadań.

§ 3. W skład komitetu wchodzi co najmniej dwóch członków organu. W skład komitetu mogą
wchodzić także inne osoby z głosem doradczym.

Art. 300
58
. [Podejmowanie uchwał przez organ prostej spółki akcyjnej]

§ 1. Uchwała organu może być podjęta, jeżeli wszyscy członkowie organu zostali prawidłowo
zawiadomieni o posiedzeniu organu albo głosowaniu na piśmie albo przy wykorzystaniu
środków bezpośredniego porozumiewania się na odległość.

§ 2. Rada nadzorcza albo rada dyrektorów podejmuje uchwały, jeżeli w posiedzeniu albo
głosowaniu na piśmie albo przy wykorzystaniu środków bezpośredniego porozumiewania się na
odległość uczestniczyła co najmniej połowa jej członków. Umowa spółki może przewidywać
surowsze wymagania dotyczące kworum rady nadzorczej albo rady dyrektorów.

§ 3. Członków organu uczestniczących w głosowaniu na piśmie albo przy wykorzystaniu
środków bezpośredniego porozumiewania się na odległość uwzględnia się przy ustalaniu

kworum, chyba że umowa spółki lub regulamin organu stanowią inaczej.

§ 4. Uchwały organu zapadają bezwzględną większością głosów, chyba że umowa spółki
stanowi inaczej. Umowa spółki może przewidywać, że w przypadku równości głosów decyduje
głos prezesa, przewodniczącego lub innego członka organu.

§ 5. Uchwały organu są protokołowane. Protokół powinien zawierać imiona i nazwiska
członków organu uczestniczących w głosowaniu oraz treść podjętych uchwał i wynik
głosowania. W protokole zaznacza się również zdanie odrębne zgłoszone przez członka organu
wraz z jego ewentualnym umotywowaniem. Protokół podpisuje co najmniej członek organu
prowadzący posiedzenie lub zarządzający głosowanie, chyba że umowa spółki lub regulamin
organu stanowi inaczej.

§ 6. Uchwała o powołaniu pełnomocnika w celu zawarcia z członkiem zarządu albo
dyrektorem umowy spółki, która ma zostać zawarta przy wykorzystaniu wzorca umowy, może
zostać podjęta przy wykorzystaniu wzorca udostępnionego w systemie teleinformatycznym.

§ 7. W spółce, której umowa została zawarta przy wykorzystaniu wzorca umowy, uchwała o
ustanowieniu prokury może zostać podjęta przy wykorzystaniu wzorca udostępnionego w
systemie teleinformatycznym.

Art. 300
59
. [Zwołanie posiedzenia rady nadzorczej lub rady dyrektorów albo podjęcie
uchwały na żądanie członka rady nadzorczej, członka zarządu lub dyrektora]

§ 1. Członek rady nadzorczej lub członek zarządu albo dyrektor mogą żądać zwołania
posiedzenia rady nadzorczej albo rady dyrektorów, podając proponowany porządek obrad, lub
podjęcia określonej uchwały na piśmie albo przy wykorzystaniu środków bezpośredniego
porozumiewania się na odległość.

§ 2. Jeżeli przewodniczący rady nadzorczej albo rady dyrektorów nie zwoła posiedzenia albo
nie zarządzi głosowania na piśmie albo przy wykorzystaniu środków bezpośredniego
porozumiewania się na odległość na dzień przypadający w terminie dwóch tygodni od dnia
otrzymania żądania, wnioskodawca może samodzielnie zwołać posiedzenie, podając jego datę i
miejsce.

Art. 300
60
. [Reprezentacja prostej spółki akcyjnej w umowie z firmą audytorską]

§ 1. W umowie między spółką a firmą audytorską wybraną do badania lub przeglądu
sprawozdania finansowego spółkę reprezentuje pełnomocnik powołany uchwałą akcjonariuszy
albo rada nadzorcza.

§ 2. Umowa spółki może przewidywać, że w umowie między spółką a firmą audytorską
wybraną do badania lub przeglądu sprawozdania finansowego spółkę może także reprezentować

dyrektor niewykonawczy działający na podstawie uchwały rady dyrektorów podjętej wyłącznie
przez dyrektorów niewykonawczych.

Art. 300
61
. [Oznaczanie pism prostej spółki akcyjnej]

§ 1. Pisma i zamówienia handlowe składane przez spółkę w formie papierowej i elektronicznej,
a także informacje na stronach internetowych spółki powinny zawierać:
1) firmę spółki, jej siedzibę i adres;
2) oznaczenie sądu rejestrowego, w którym przechowywana jest dokumentacja spółki, oraz
numer, pod którym spółka jest wpisana do rejestru;
3) numer identyfikacji podatkowej (NIP);
4) wysokość kapitału akcyjnego;
5) oznaczenie grupy spółek, jeżeli spółka do niej należy.

§ 2. W pismach i zamówieniach handlowych składanych przez spółkę w formie papierowej
zamiast wysokości kapitału akcyjnego z dnia sporządzenia pisma albo zamówienia handlowego
spółka może wykazać kapitał akcyjny według stanu na ostatni dzień poprzedniego roku
obrotowego ze wskazaniem tego dnia. Jeżeli spółka nie była zobowiązana do sporządzenia
sprawozdania finansowego na ostatni dzień poprzedniego roku obrotowego, wykazuje wysokość
kapitału akcyjnego na dzień wpisu spółki do rejestru.
Oddział 2
Zarząd

Art. 300
62
. [Zadania i skład zarządu]

§ 1. Zarząd prowadzi sprawy spółki i reprezentuje spółkę.

§ 2. Zarząd składa się z jednego albo większej liczby członków.

§ 3. Członków zarządu powołują i odwołują oraz zawieszają w czynnościach, z ważnych
powodów, akcjonariusze uchwałą, chyba że umowa spółki stanowi inaczej.

§ 4. Jeżeli w spółce została ustanowiona rada nadzorcza, członków zarządu powołuje i
odwołuje oraz zawiesza w czynnościach, z ważnych powodów, rada nadzorcza, chyba że umowa
spółki stanowi inaczej.

Art. 300
63
. [Odwołanie członka zarządu]

§ 1. Członek zarządu może być w każdym czasie odwołany uchwałą akcjonariuszy. Nie
pozbawia go to roszczeń ze stosunku prawnego dotyczącego pełnienia funkcji członka zarządu.

§ 2. Umowa spółki może zawierać inne postanowienia, w szczególności ograniczać prawo

odwołania do ważnych powodów.

Art. 300
64
. [Zarząd wieloosobowy; powołanie i odwołanie prokurenta]

§ 1. Jeżeli zarząd jest wieloosobowy, wszyscy jego członkowie są obowiązani i uprawnieni do
wspólnego prowadzenia spraw spółki, chyba że umowa spółki lub regulamin zarządu stanowią
inaczej.

§ 2. Powołanie prokurenta wymaga zgody wszystkich członków zarządu.

§ 3. Odwołać prokurę może każdy członek zarządu.

Art. 300
65
. [Zakres uprawnień członka zarządu]

§ 1. Prawo członka zarządu do reprezentowania spółki dotyczy wszystkich czynności
sądowych i pozasądowych spółki.

§ 2. Prawa członka zarządu do reprezentowania spółki nie można ograniczyć ze skutkiem
prawnym wobec osób trzecich.

Art. 300
66
. [Składanie oświadczeń w imieniu prostej spółki akcyjnej w przypadku
zarządu wieloosobowego]

§ 1. Jeżeli zarząd jest wieloosobowy, a umowa spółki nie zawiera żadnych postanowień w tym
przedmiocie, do składania oświadczeń w imieniu spółki jest wymagane współdziałanie dwóch
członków zarządu albo jednego członka zarządu łącznie z prokurentem.

§ 2. Oświadczenia składane spółce oraz doręczenia pism spółce mogą być dokonywane wobec
jednego członka zarządu lub prokurenta.

§ 3. Przepisy § 1 i 2 nie wyłączają ustanowienia prokury i nie ograniczają praw prokurentów
wynikających z przepisów o prokurze.

Art. 300
67
. [Reprezentacja spółki w umowie z członkiem zarządu lub w sporze z nim;
wynagrodzenie członków zarządu]

§ 1. W umowie między spółką a członkiem zarządu, jak również w sporze z nim spółkę
reprezentuje pełnomocnik powołany uchwałą akcjonariuszy albo rada nadzorcza.

§ 2. Uchwała akcjonariuszy może określić wynagrodzenie członków zarządu.

§ 3. W przypadku gdy akcjonariusz, o którym mowa w art. 300
14
, jest zarazem członkiem
zarządu, przepisu § 1 nie stosuje się. Czynność prawna między tym akcjonariuszem a
reprezentowaną przez niego spółką wymaga formy aktu notarialnego. O każdorazowym
dokonaniu takiej czynności prawnej notariusz zawiadamia sąd rejestrowy za pośrednictwem
systemu teleinformatycznego.

Oddział 3
Rada nadzorcza

Art. 300
68
. [Skład rady nadzorczej oraz powoływanie i odwoływanie jej członków]

§ 1. Rada nadzorcza składa się co najmniej z trzech członków, powoływanych i odwoływanych
uchwałą akcjonariuszy.

§ 2. Umowa spółki może przewidywać inny sposób powoływania lub odwoływania członków
rady nadzorczej.

Art. 300
69
. [Kompetencje rady nadzorczej]

§ 1. Rada nadzorcza sprawuje stały nadzór nad działalnością spółki.

§ 2. Rada nadzorcza nie ma prawa wydawania zarządowi wiążących poleceń dotyczących
prowadzenia spraw spółki.

§ 3. Do szczególnych obowiązków rady nadzorczej należą:
1) ocena prawidłowości i rzetelności sprawozdań, o których mowa w art. 300
82 

§ 2 pkt 1;
2) ocena wniosków zarządu dotyczących podziału zysku albo pokrycia straty;
3) sporządzanie oraz składanie walnemu zgromadzeniu corocznego pisemnego sprawozdania
z wyników ocen, o których mowa w pkt 1 i 2, oraz pisemnego sprawozdania z działalności
rady nadzorczej za ubiegły rok obrotowy (sprawozdanie rady nadzorczej).

§ 3
1
. W przypadku gdy sprawozdanie finansowe spółki podlega badaniu ustawowemu, rada
nadzorcza jest obowiązana, z co najmniej tygodniowym wyprzedzeniem, zawiadomić
kluczowego biegłego rewidenta, który przeprowadzał badanie sprawozdania finansowego spółki,
o terminie posiedzenia, którego przedmiotem są sprawy określone w § 3. Spółka zapewnia
uczestnictwo kluczowego biegłego rewidenta lub innego przedstawiciela firmy audytorskiej w
posiedzeniu rady nadzorczej. W trakcie posiedzenia kluczowy biegły rewident lub inny
przedstawiciel firmy audytorskiej przedstawia radzie nadzorczej sprawozdanie z badania, w tym
ocenę podstaw przyjętego oświadczenia odnoszącego się do zdolności spółki do kontynuowania
działalności, oraz udziela odpowiedzi na pytania członków rady nadzorczej.

§ 4. Umowa spółki może rozszerzyć uprawnienia rady nadzorczej, a w szczególności
przewidywać, że zarząd jest obowiązany uzyskać zgodę rady nadzorczej przed dokonaniem
określonych w umowie spółki czynności. Rada nadzorcza może określić uchwałą czynności, do
których podjęcia zarząd jest obowiązany uzyskać zgodę rady nadzorczej, chyba że umowa spółki
stanowi inaczej.

Art. 300
70 
. [Delegowanie do dokonywania czynności członków zarządu]


§ 1. Rada nadzorcza może delegować członków rady nadzorczej, na okres nie dłuższy niż trzy
miesiące, do czasowego wykonywania czynności członków zarządu, którzy zostali zawieszeni
albo których mandaty wygasły z innych przyczyn niż upływ kadencji, albo którzy z innych
przyczyn nie mogą wykonywać swoich czynności.

§ 2. Prawa i obowiązki delegowanego członka rady nadzorczej są zawieszone na czas
delegacji, co nie uchybia zdolności rady nadzorczej do podejmowania uchwał.

§ 3. Do delegowanego członka rady nadzorczej stosuje się przepis art. 300
55 

§ 3.

Art. 300
71
. [Uprawnienia kontrolne rady nadzorczej]

§ 1. W celu wykonania swoich obowiązków rada nadzorcza może badać wszystkie dokumenty
spółki, dokonywać rewizji stanu majątku spółki oraz żądać od zarządu, prokurentów i osób
zatrudnionych w spółce na podstawie umowy o pracę lub wykonujących na rzecz spółki w
sposób regularny określone czynności na podstawie umowy o dzieło, umowy zlecenia albo innej
umowy o podobnym charakterze sporządzenia lub przekazania wszelkich informacji,
dokumentów, sprawozdań lub wyjaśnień dotyczących spółki, w szczególności jej działalności
lub majątku. Przedmiotem żądania mogą być również posiadane przez organ lub osobę
obowiązaną informacje, sprawozdania lub wyjaśnienia dotyczące spółek zależnych oraz spółek
powiązanych.

§ 1
1
. Informacje, dokumenty, sprawozdania lub wyjaśnienia, o których mowa w § 1, są
przekazywane radzie nadzorczej niezwłocznie, nie później niż w terminie dwóch tygodni od dnia
zgłoszenia żądania do organu lub osoby obowiązanej, chyba że w żądaniu określono dłuższy
termin.

§ 1
2
. Zarząd nie może ograniczać członkom rady nadzorczej dostępu do żądanych przez nich
informacji, dokumentów, sprawozdań lub wyjaśnień, o których mowa w § 1.

§ 2. Jeżeli umowa spółki nie stanowi inaczej, każdy członek rady nadzorczej może żądać
przedstawienia radzie nadzorczej na najbliższym posiedzeniu określonych informacji,
dokumentów, sprawozdań lub wyjaśnień.

Art. 300
71a
. [Doradca rady nadzorczej]

§ 1. Rada nadzorcza może podjąć uchwałę w sprawie zbadania na koszt spółki określonej
sprawy dotyczącej działalności spółki lub jej majątku przez wybranego doradcę (doradca rady
nadzorczej). Doradca rady nadzorczej może zostać wybrany również w celu przygotowania
określonych analiz oraz opinii.

§ 2. W umowie między spółką a doradcą rady nadzorczej spółkę reprezentuje rada nadzorcza.

§ 3. Zarząd zapewnia doradcy rady nadzorczej dostęp do dokumentów i udziela mu żądanych

informacji.

§ 4. Doradca rady nadzorczej oraz osoba fizyczna wykonująca czynności w jego imieniu lub na
jego rzecz są obowiązani zachować w tajemnicy wszystkie niemające publicznego charakteru
informacje i dokumenty otrzymane od spółki. Obowiązek zachowania tajemnicy nie jest
ograniczony w czasie.

§ 5. Rada nadzorcza może zdecydować o udostępnieniu akcjonariuszom wyników pracy
doradcy rady nadzorczej, chyba że mogłoby to wyrządzić szkodę spółce, spółce powiązanej albo
spółce lub spółdzielni zależnej, w szczególności przez ujawnienie tajemnic technicznych,
handlowych lub organizacyjnych przedsiębiorstwa.

§ 6. Umowa spółki może wyłączyć albo ograniczyć prawo rady nadzorczej do zawierania
umów z doradcą rady nadzorczej, w szczególności przez upoważnienie walnego zgromadzenia
do określenia maksymalnego łącznego kosztu wynagrodzenia wszystkich doradców rady
nadzorczej, który spółka może ponieść w trakcie roku obrotowego.

Art. 300
72
. [Zakaz łączenia funkcji]

§ 1. Członek zarządu, prokurent, likwidator oraz kierownik oddziału lub zakładu nie mogą być
jednocześnie członkami rady nadzorczej.

§ 2. Przepis § 1 stosuje się również do osób odpowiedzialnych w spółce za sprawy finansowe,
w szczególności dyrektora finansowego, głównego księgowego, oraz osób, którym na podstawie
umowy powierzono prowadzenie księgowości lub spraw finansowych spółki.

§ 3. Członkiem rady nadzorczej nie może być pracownik spółki. Nie dotyczy to pracownika
powołanego do rady nadzorczej na podstawie przepisów przewidujących udział w niej
przedstawicieli pracowników.

§ 4. Przepisy § 1-3 stosuje się odpowiednio do członka zarządu, dyrektora wykonawczego,
likwidatora, kierownika oddziału lub zakładu, osób odpowiedzialnych za sprawy finansowe, w
szczególności dyrektora finansowego, głównego księgowego spółki lub spółdzielni zależnej oraz
osób zatrudnionych w spółce lub spółdzielni zależnej.
Oddział 4
Rada dyrektorów

Art. 300
73
. [Kompetencje i skład rady dyrektorów prostej spółki akcyjnej; Powołanie i
odwołanie dyrektorów oraz zawieszenie ich w czynnościach]

§ 1. Rada dyrektorów prowadzi sprawy spółki, reprezentuje spółkę oraz sprawuje nadzór nad
prowadzeniem spraw spółki.


§ 2. Rada dyrektorów składa się z jednego albo większej liczby dyrektorów.

§ 3. Dyrektorów powołują i odwołują oraz zawieszają w czynnościach, z ważnych powodów,
akcjonariusze uchwałą, chyba że umowa spółki stanowi inaczej.

Art. 300
74
. [Odwołanie dyrektora]

§ 1. Dyrektor może być w każdym czasie odwołany uchwałą akcjonariuszy. Nie pozbawia go
to roszczeń ze stosunku dotyczącego pełnienia funkcji dyrektora.

§ 2. Umowa spółki może zawierać inne postanowienia, w szczególności ograniczać prawo
odwołania do ważnych powodów.

Art. 300
75
. [Wieloosobowa rada dyrektorów prostej spółki akcyjnej]

§ 1. Jeżeli rada dyrektorów jest wieloosobowa, wszyscy dyrektorzy są obowiązani i uprawnieni
do wspólnego prowadzenia spraw spółki, chyba że umowa spółki lub regulamin rady dyrektorów
stanowią inaczej.

§ 2. Uchwały rady dyrektorów, poza innymi sprawami wymienionymi w ustawie lub umowie
spółki, wymaga:
1) podejmowanie decyzji o strategicznym znaczeniu dla spółki;
2) ustalanie rocznych i wieloletnich planów biznesowych;
3) ustalenie struktury organizacyjnej przedsiębiorstwa spółki i ukształtowanie podstawowych
funkcji związanych z prowadzeniem przedsiębiorstwa.

§ 3. Powołanie prokurenta wymaga zgody wszystkich dyrektorów. Odwołać prokurę może
każdy dyrektor.

Art. 300
76
. [Dyrektorzy wykonawczy i niewykonawczy]

§ 1. Z wyjątkiem art. 300
75 

§ 2 i 3, umowa spółki, regulamin rady dyrektorów lub uchwała
rady dyrektorów mogą delegować niektóre albo wszystkie czynności prowadzenia
przedsiębiorstwa spółki na jednego dyrektora albo niektórych dyrektorów (dyrektorzy
wykonawczy). Dyrektorzy niebędący dyrektorami wykonawczymi (dyrektorzy niewykonawczy)
sprawują stały nadzór nad prowadzeniem spraw spółki.

§ 2. W celu wykonywania czynności prowadzenia przedsiębiorstwa spółki może zostać
powołany komitet wykonawczy, w którego skład wchodzą wyłącznie dyrektorzy wykonawczy.

§ 3. Do szczególnych obowiązków dyrektorów niewykonawczych należą:
1) ocena prawidłowości i rzetelności sprawozdań, o których mowa w art. 300
82 

§ 2 pkt 1;
2) sporządzanie oraz składanie walnemu zgromadzeniu corocznego pisemnego sprawozdania
za ubiegły rok obrotowy (sprawozdanie dyrektorów niewykonawczych).


§ 3
1
. W przypadku gdy sprawozdanie finansowe spółki podlega badaniu ustawowemu, rada
dyrektorów lub jej komitet są obowiązani, z co najmniej tygodniowym wyprzedzeniem,
zawiadomić kluczowego biegłego rewidenta, który przeprowadzał badanie sprawozdania
finansowego spółki, o terminie posiedzenia, którego przedmiotem są sprawy określone w § 3.
Spółka zapewnia uczestnictwo kluczowego biegłego rewidenta lub innego przedstawiciela firmy
audytorskiej w posiedzeniu rady dyrektorów lub jej komitetu. W trakcie posiedzenia kluczowy
biegły rewident lub inny przedstawiciel firmy audytorskiej przedstawia radzie dyrektorów lub jej
komitetowi sprawozdanie z badania, w tym ocenę podstaw przyjętego oświadczenia
odnoszącego się do zdolności spółki do kontynuowania działalności, oraz udziela odpowiedzi na
pytania dyrektorów.

§ 4. W celu sprawowania stałego nadzoru nad prowadzeniem spraw spółki może zostać
powołany komitet rady dyrektorów, w skład którego wchodzą wyłącznie dyrektorzy
niewykonawczy.

§ 5. W celu wykonania swoich obowiązków każdy dyrektor niewykonawczy może badać
wszystkie dokumenty spółki, dokonywać rewizji stanu majątku spółki oraz żądać od dyrektorów,
prokurentów i osób zatrudnionych w spółce na podstawie umowy o pracę lub wykonujących na
rzecz spółki w sposób regularny określone czynności na podstawie umowy o dzieło, umowy
zlecenia albo innej umowy o podobnym charakterze wszelkich dokumentów, informacji,
sprawozdań lub wyjaśnień oraz żądać ich przedstawienia na wskazanym posiedzeniu rady
dyrektorów lub jej komitetu. Przedmiotem żądania mogą być również posiadane przez jego
adresata dokumenty, informacje, sprawozdania lub wyjaśnienia dotyczące spółek zależnych oraz
spółek powiązanych.

Art. 300
77
. [Reprezentowanie spółki przez dyrektora]

§ 1. Prawo dyrektora do reprezentowania spółki dotyczy wszystkich czynności sądowych i
pozasądowych spółki.

§ 2. Prawa dyrektora do reprezentowania spółki nie można ograniczyć ze skutkiem prawnym
wobec osób trzecich.

Art. 300
78
. [Zasady funkcjonowania wieloosobowej rady dyrektorów prostej spółki
akcyjnej]

§ 1. Jeżeli rada dyrektorów jest wieloosobowa, a umowa spółki nie zawiera żadnych
postanowień w tym przedmiocie, do składania oświadczeń w imieniu spółki jest wymagane
współdziałanie dwóch dyrektorów albo jednego dyrektora łącznie z prokurentem.

§ 2. Oświadczenia składane spółce oraz doręczenia pism spółce mogą być dokonywane wobec
jednego dyrektora lub prokurenta.


§ 3. Przepisy § 1 i 2 nie wyłączają ustanowienia prokury i nie ograniczają praw prokurentów
wynikających z przepisów o prokurze.

Art. 300
79
. [Reprezentacja spółki w umowie z dyrektorem lub w sporze z nim;
wynagrodzenie dyrektorów]

§ 1. W umowie między spółką a dyrektorem, jak również w sporze z nim, spółkę reprezentuje
pełnomocnik powołany uchwałą akcjonariuszy.

§ 2. Uchwała akcjonariuszy może określić wynagrodzenie dyrektorów.

§ 3. Umowa spółki może przewidywać, że w umowie, jak również sporze między spółką a
dyrektorem wykonawczym spółkę może reprezentować także dyrektor niewykonawczy,
działający na podstawie uchwały rady dyrektorów, podjętej wyłącznie przez dyrektorów
niewykonawczych.

§ 4. W przypadku gdy akcjonariusz, o którym mowa w art. 300
14
, jest zarazem dyrektorem,
przepisów § 1 i 3 nie stosuje się. Czynność prawna między tym akcjonariuszem a
reprezentowaną przez niego spółką wymaga formy aktu notarialnego. O każdorazowym
dokonaniu takiej czynności prawnej notariusz zawiadamia sąd rejestrowy za pośrednictwem
systemu teleinformatycznego.
Oddział 5
Walne zgromadzenie

Art. 300
80
. [Podejmowanie uchwał przez akcjonariuszy]

§ 1. Uchwały akcjonariuszy są podejmowane na walnym zgromadzeniu albo poza walnym
zgromadzeniem na piśmie albo przy wykorzystaniu środków komunikacji elektronicznej.

§ 2. Akcjonariusze mogą głosować przy wykorzystaniu środków komunikacji elektronicznej,
jeżeli zostały one wskazane w umowie spółki albo wszyscy akcjonariusze wyrazili w formie
dokumentowej zgodę na taki tryb głosowania. Akcjonariusze mogą głosować na piśmie, jeżeli
wszyscy akcjonariusze wyrazili w formie dokumentowej zgodę na taki tryb głosowania.

§ 3. Do uchwał podejmowanych zgodnie z § 2 przepisu art. 300
99 

§ 2 nie stosuje się.

Art. 300
81
. [Konieczność podjęcia uchwały przez akcjonariuszy]
Uchwały akcjonariuszy, poza innymi sprawami wymienionymi w niniejszym dziale lub umowie
spółki, wymaga:
1) rozpatrzenie i zatwierdzenie sprawozdania zarządu z działalności spółki oraz
sprawozdania finansowego za ubiegły rok obrotowy oraz udzielenie absolutorium członkom
organów spółki z wykonania przez nich obowiązków;

2) zbycie i wydzierżawienie przedsiębiorstwa albo jego zorganizowanej części oraz
ustanowienie na nich ograniczonego prawa rzeczowego;
3) nabycie i zbycie nieruchomości, użytkowania wieczystego lub udziału w nieruchomości,
chyba że umowa spółki stanowi inaczej;
4) emisja obligacji zamiennych lub z prawem pierwszeństwa i emisja warrantów
subskrypcyjnych, o których mowa w art. 300
119
;
5) zawarcie umowy, o której mowa w art. 4 § 1 pkt 4 lit. f.

Art. 300
82
. [Zwyczajne walne zgromadzenie]

§ 1. Zwyczajne walne zgromadzenie powinno się odbyć w terminie sześciu miesięcy po
upływie każdego roku obrotowego.

§ 2. Przedmiotem obrad zwyczajnego walnego zgromadzenia powinno być:
1) rozpatrzenie i zatwierdzenie sprawozdania zarządu z działalności spółki oraz
sprawozdania finansowego za ubiegły rok obrotowy;
2) podjęcie uchwały o wypłacie dywidendy albo o pokryciu straty;
3) udzielenie członkom organów spółki absolutorium z wykonania przez nich obowiązków.

§ 3. Przepis § 2 pkt 3 dotyczy wszystkich osób, które pełniły funkcję członków organów spółki
w ostatnim roku obrotowym. Członkowie organów spółki, których mandaty wygasły przed
dniem walnego zgromadzenia, mają prawo uczestniczyć w zgromadzeniu, przeglądać
dokumenty, o których mowa w § 4, oraz przedkładać do nich uwagi na piśmie. Żądanie
dotyczące skorzystania z tych uprawnień powinno być złożone zarządowi na piśmie najpóźniej
na tydzień przed walnym zgromadzeniem.

§ 4. Dokumenty odpowiadające treścią sprawozdaniu zarządu z działalności spółki,
sprawozdaniu finansowemu, sprawozdaniu rady nadzorczej, sprawozdaniu dyrektorów
niewykonawczych lub sprawozdaniu z badania są wydawane akcjonariuszowi na jego żądanie,
które może zostać zgłoszone zarządowi licząc od dnia zwołania zwyczajnego walnego
zgromadzenia. Dokumenty udostępnia się niezwłocznie, nie później niż w terminie dwóch dni
powszednich od dnia zgłoszenia żądania. Na żądanie akcjonariusza dokumenty udostępnia się w
postaci elektronicznej, w tym przy wykorzystaniu środków komunikacji elektronicznej.

§ 5. Przedmiotem obrad zwyczajnego walnego zgromadzenia może być również rozpatrzenie i
zatwierdzenie sprawozdania finansowego grupy kapitałowej w rozumieniu przepisów o
rachunkowości oraz inne sprawy niż wymienione w § 2.

§ 6. Za rok obrotowy, w którym działalność spółki przez cały czas pozostawała zawieszona i
nie doszło do zamknięcia ksiąg rachunkowych na koniec tego roku obrotowego, zwyczajne

walne zgromadzenie może się nie odbyć, jeżeli akcjonariusze tak postanowią. W takim
przypadku przedmiotem obrad następnego zwyczajnego walnego zgromadzenia są również
sprawy, o których mowa w § 2, dotyczące roku obrotowego, w którym działalność spółki
pozostawała zawieszona.

Art. 300
83
. [Ochrona uprawnień akcjonariuszy mniejszościowych]
Umowa spółki nie może ograniczać wskazanych w przepisach niniejszego oddziału uprawnień
akcjonariuszy mniejszościowych, natomiast może przyznać te uprawnienia akcjonariuszom
reprezentującym mniejszy ułamek ogólnej liczby głosów lub ogólnej liczby akcji.

Art. 300
84
. [Zwołanie walnego zgromadzenia w prostej spółce akcyjnej]

§ 1. Walne zgromadzenie zwołuje zarząd.

§ 2. Rada nadzorcza może zwołać zwyczajne walne zgromadzenie, jeżeli zarząd nie zwoła go
w terminie określonym w niniejszym oddziale lub umowie spółki, oraz nadzwyczajne walne
zgromadzenie, jeżeli zwołanie go uzna za wskazane.

§ 3. Umowa spółki może przyznać uprawnienie, o którym mowa w § 2, także innej osobie.

§ 4. W przypadku, o którym mowa w art. 300
56 

§ 6, członek zarządu jest obowiązany zwołać
walne zgromadzenie. Przepisu § 1 nie stosuje się.

§ 5. Zwołujący ma prawo odwołania walnego zgromadzenia, z uwzględnieniem art. 300
85 

§ 6.

Art. 300
85
. [Nadzwyczajne walne zgromadzenie]

§ 1. Akcjonariusz lub akcjonariusze reprezentujący co najmniej jedną dwudziestą ogólnej
liczby głosów lub ogólnej liczby akcji mogą żądać zwołania nadzwyczajnego walnego
zgromadzenia i umieszczenia określonych spraw w porządku obrad tego zgromadzenia.

§ 2. Żądanie zwołania nadzwyczajnego walnego zgromadzenia należy złożyć zarządowi w
formie dokumentowej.

§ 3. Jeżeli w terminie dwóch tygodni od dnia przedstawienia żądania zarządowi nadzwyczajne
walne zgromadzenie nie zostanie zwołane, sąd rejestrowy może upoważnić do zwołania
nadzwyczajnego walnego zgromadzenia, na ich wniosek, akcjonariusza lub akcjonariuszy
występujących z tym żądaniem. Sąd udziela upoważnienia, chyba że żądanie zwołania
nadzwyczajnego walnego zgromadzenia jest oczywiście bezzasadne, oraz wyznacza
przewodniczącego tego walnego zgromadzenia.

§ 4. Zgromadzenie, o którym mowa w § 1, podejmuje uchwałę rozstrzygającą, czy koszty
zwołania i odbycia nadzwyczajnego walnego zgromadzenia ma ponieść spółka. Akcjonariusz
lub akcjonariusze, na żądanie których zostało zwołane walne zgromadzenie, mogą zwrócić się

do sądu rejestrowego o zwolnienie z obowiązku pokrycia kosztów nałożonych uchwałą
zgromadzenia, o którym mowa w § 1. Sąd udziela zwolnienia, jeżeli żądanie zwołania
nadzwyczajnego walnego zgromadzenia było uzasadnione interesem spółki lub uzasadnionym
interesem akcjonariuszy.

§ 5. W zawiadomieniu o zwołaniu nadzwyczajnego walnego zgromadzenia, o którym mowa w

§ 3, należy powołać się na postanowienie sądu rejestrowego.

§ 6. Akcjonariusz lub akcjonariusze, którzy zażądali zwołania nadzwyczajnego walnego
zgromadzenia, mają wyłączne prawo jego odwołania.

Art. 300
86
. [Żądanie umieszczenia spraw w porządku obrad walnego zgromadzenia]

§ 1. Akcjonariusz lub akcjonariusze reprezentujący co najmniej jedną dwudziestą ogólnej
liczby głosów lub ogólnej liczby akcji mogą żądać umieszczenia określonych spraw w porządku
obrad najbliższego walnego zgromadzenia. Żądanie powinno zostać zgłoszone zarządowi nie
później niż na dziesięć dni przed wyznaczonym terminem walnego zgromadzenia. Żądanie
powinno zawierać uzasadnienie lub projekt uchwały dotyczącej proponowanego punktu
porządku obrad.

§ 2. Żądanie, o którym mowa w § 1, należy złożyć zarządowi w formie dokumentowej.

§ 3. Zarząd jest obowiązany niezwłocznie, jednak nie później niż na siedem dni przed
wyznaczonym terminem walnego zgromadzenia, zawiadomić o zmianach w porządku obrad,
wprowadzonych na żądanie akcjonariusza lub akcjonariuszy. Zawiadomienie następuje w
sposób właściwy dla zwołania walnego zgromadzenia.

Art. 300
87
. [Tryb zwołania walnego zgromadzenia w prostej spółce akcyjnej]

§ 1. Walne zgromadzenie zwołuje się pocztą elektroniczną na adres akcjonariusza wpisany do
rejestru akcjonariuszy, na adres do doręczeń elektronicznych lub za pomocą listu poleconego lub
przesyłki nadanej pocztą kurierską. Zawiadomienie o walnym zgromadzeniu wysyła się co
najmniej dwa tygodnie przed wyznaczonym terminem walnego zgromadzenia.

§ 2. W zawiadomieniu o walnym zgromadzeniu należy oznaczyć datę, godzinę i miejsce
walnego zgromadzenia oraz szczegółowy porządek obrad.

§ 3. W przypadku zamierzonej zmiany umowy spółki należy powołać dotychczas obowiązujące
postanowienia, jak również treść projektowanych zmian, a jeżeli jest to uzasadnione znacznym
zakresem zamierzonych zmian - załączyć projekt nowego tekstu jednolitego umowy spółki.

§ 4. Jeżeli przewiduje się możliwość udziału w walnym zgromadzeniu przy wykorzystaniu
środków komunikacji elektronicznej, zawiadomienie o walnym zgromadzeniu powinno zawierać
dokładny opis sposobu uczestnictwa w walnym zgromadzeniu i wykonywania prawa głosu.


Art. 300
88
. [Miejsce walnego zgromadzenia]

§ 1. Walne zgromadzenie odbywa się w siedzibie spółki, jeżeli umowa spółki nie wskazuje
innego miejsca. W przypadku gdy umowa spółki wskazuje miejsce walnego zgromadzenia poza
terytorium Rzeczypospolitej Polskiej, powinna wskazywać dodatkowo przynajmniej jedno
miejsce walnego zgromadzenia na terytorium Rzeczypospolitej Polskiej. Zmiana umowy spółki
ustalająca miejsce walnego zgromadzenia poza terytorium Rzeczypospolitej Polskiej wymaga
jednomyślnej uchwały walnego zgromadzenia.

§ 2. Walne zgromadzenie może się odbyć również w innym miejscu, jeżeli wszyscy
akcjonariusze wyrażą na to zgodę w formie dokumentowej.

§ 3. Walne zgromadzenie odbywające się poza terytorium Rzeczypospolitej Polskiej nie może
podejmować uchwał wymagających umieszczenia w protokole sporządzonym przez notariusza.

Art. 300
89
. [Powzięcie uchwały nieobjętej porządkiem obrad]

§ 1. W sprawach nieobjętych porządkiem obrad nie można podjąć uchwały, chyba że wszystkie
akcje są reprezentowane na walnym zgromadzeniu, a nikt z obecnych nie zgłosił sprzeciwu
dotyczącego podjęcia uchwały.

§ 2. Wniosek o zwołanie nadzwyczajnego walnego zgromadzenia oraz wnioski o charakterze
porządkowym mogą być uchwalone, mimo że nie były umieszczone w porządku obrad.

Art. 300
90
. [Powzięcie uchwały bez formalnego zwołania walnego zgromadzenia]
Uchwały można podjąć mimo braku formalnego zwołania walnego zgromadzenia, jeżeli
wszystkie akcje są reprezentowane, a nikt z obecnych nie zgłosił sprzeciwu dotyczącego odbycia
walnego zgromadzenia lub umieszczenia poszczególnych spraw w porządku obrad.

Art. 300
91
. [Uprawnieni do uczestnictwa w walnym zgromadzeniu]
Uprawnionym do uczestnictwa w walnym zgromadzeniu jest osoba wpisana do rejestru
akcjonariuszy w dniu przypadającym na trzy dni przed dniem walnego zgromadzenia.

Art. 300
92
. [Udział w walnym zgromadzeniu przy wykorzystaniu środków komunikacji
elektronicznej]

§ 1. Umowa spółki może dopuszczać uczestnictwo w walnym zgromadzeniu przy
wykorzystaniu środków komunikacji elektronicznej, co obejmuje w szczególności:
1) transmisję obrad walnego zgromadzenia w czasie rzeczywistym;
2) dwustronną komunikację w czasie rzeczywistym, w ramach której akcjonariusze mogą
wypowiadać się w toku obrad walnego zgromadzenia, przebywając w miejscu innym niż
miejsce obrad;

3) wykonywanie osobiście lub przez pełnomocnika prawa głosu przed lub w toku walnego
zgromadzenia.

§ 2. Uczestnictwo akcjonariuszy w walnym zgromadzeniu może podlegać jedynie wymogom i
ograniczeniom, które są niezbędne do identyfikacji akcjonariuszy i zapewnienia bezpieczeństwa
komunikacji elektronicznej. Szczegółowe zasady dotyczące sposobu uczestnictwa w walnym
zgromadzeniu przy wykorzystaniu środków komunikacji elektronicznej określa regulamin
walnego zgromadzenia.

Art. 300
93
. [Lista uprawnionych]

§ 1. W dniu walnego zgromadzenia zarząd wykłada w miejscu odbycia walnego zgromadzenia
listę uprawnionych do uczestnictwa w walnym zgromadzeniu zgodnie z art. 300
91
, podpisaną
przez zarząd, zawierającą nazwiska i imiona albo firmy (nazwy) uprawnionych, ich adresy do
doręczeń albo adresy do doręczeń elektronicznych lub adresy poczty elektronicznej, liczbę,
serie, numery i rodzaj akcji oraz liczbę przysługujących im głosów.

§ 2. Uprawniony może żądać przesłania mu listy, o której mowa w § 1, nieodpłatnie pocztą
elektroniczną, podając adres, na który lista powinna być wysłana.

Art. 300
94
. [Ważność walnego zgromadzenia; przerwy w obradach; modyfikacje
porządku obrad]

§ 1. Jeżeli przepisy niniejszego działu lub umowy spółki nie stanowią inaczej, walne
zgromadzenie jest ważne bez względu na liczbę reprezentowanych na nim akcji.

§ 2. Walne zgromadzenie może zarządzać przerwy w obradach większością dwóch trzecich
głosów. Łącznie przerwy nie mogą trwać dłużej niż trzydzieści dni.

§ 3. Przewodniczący walnego zgromadzenia nie ma prawa, bez jednomyślnej uchwały walnego
zgromadzenia, usuwać lub zmieniać kolejności spraw umieszczonych w porządku obrad.

Art. 300
95
. [Pełnomocnik akcjonariusza]

§ 1. Akcjonariusz może uczestniczyć w walnym zgromadzeniu oraz wykonywać prawo głosu
osobiście lub przez pełnomocnika.

§ 2. Pełnomocnictwo do uczestnictwa w walnym zgromadzeniu i wykonywania prawa głosu
wymaga formy dokumentowej pod rygorem nieważności. Kopię pełnomocnictwa dołącza się do
księgi protokołów. Spółka podejmuje odpowiednie, proporcjonalne do celu działania służące
identyfikacji akcjonariusza i pełnomocnika w celu weryfikacji ważności pełnomocnictwa.

§ 3. Członek zarządu ani pracownik spółki nie mogą być pełnomocnikami na walnym
zgromadzeniu.


§ 4. Przepisy o wykonywaniu prawa głosu przez pełnomocnika stosuje się do wykonywania
prawa głosu przez innego przedstawiciela.

Art. 300
96
. [Uchwały dotyczące odpowiedzialności osobistej akcjonariusza]
Akcjonariusz nie może ani osobiście, ani przez pełnomocnika, ani jako pełnomocnik innej osoby
głosować przy podejmowaniu uchwał dotyczących jego odpowiedzialności wobec spółki z
jakiegokolwiek tytułu, w tym dotyczących udzielenia absolutorium, zwolnienia z zobowiązania
wobec spółki oraz sporu między nim a spółką.

Art. 300
97
. [Udzielanie informacji akcjonariuszowi podczas obrad walnego
zgromadzenia]

§ 1. Podczas obrad walnego zgromadzenia zarząd jest obowiązany do udzielenia
akcjonariuszowi, na jego żądanie, informacji dotyczących spółki, jeżeli jest to uzasadnione dla
oceny sprawy objętej porządkiem obrad.

§ 2. Przepisy art. 428 § 2-7 oraz art. 429 stosuje się odpowiednio do udzielania akcjonariuszowi
informacji przez zarząd.

Art. 300
98
. [Bezwzględna lub kwalifikowana większość głosów]

§ 1. Uchwały zapadają bezwzględną większością głosów, jeżeli przepisy niniejszego działu lub
umowa spółki nie stanowią inaczej.

§ 2. Uchwała dotycząca:
1) zmiany umowy spółki,
2) zbycia przedsiębiorstwa albo jego zorganizowanej części,
3) emisji obligacji zamiennych i obligacji z prawem pierwszeństwa,
4) rozwiązania spółki
- zapada większością trzech czwartych głosów, chyba że umowa spółki przewiduje surowsze
warunki.

§ 3. Uchwała dotycząca zmiany umowy spółki, zwiększająca świadczenia akcjonariuszy lub
uszczuplająca prawa indywidualne poszczególnych akcjonariuszy, wymaga zgody wszystkich
akcjonariuszy, których dotyczy.

§ 4. Jeżeli w spółce istnieją akcje o różnych uprawnieniach, uchwała dotycząca zmiany umowy
spółki naruszająca prawa akcjonariuszy danego rodzaju akcji powinna być podjęta w drodze
oddzielnego głosowania na walnym zgromadzeniu w grupie akcjonariuszy akcji
jednorodzajowych, których prawa są naruszane w wyniku zmiany umowy spółki. W grupie
akcjonariuszy uchwała zapada większością głosów, jaka jest wymagana do podjęcia tego rodzaju

uchwały na walnym zgromadzeniu. Nieobecność akcjonariuszy, których prawa są naruszane, nie
wstrzymuje podjęcia uchwały przez walne zgromadzenie.

§ 5. Przepisu § 4 nie stosuje się do emisji akcji nieuprzywilejowanych.

§ 6. W głosowaniu nad ograniczeniem lub zniesieniem przywilejów z akcji niemej
akcjonariuszowi tej akcji przysługuje prawo głosu.

§ 7. Zniesienie przywileju akcji niemej powoduje uzyskanie przez akcjonariusza prawa głosu z
takiej akcji.

Art. 300
99
. [Jawność głosowania; głosowanie tajne]

§ 1. Głosowanie jest jawne.

§ 2. Tajne głosowanie zarządza się przy podejmowaniu uchwały w sprawie powołania,
odwołania lub zawieszenia w czynnościach członków organów spółki, udzielenia im
absolutorium lub pociągnięcia ich do odpowiedzialności. Tajne głosowanie zarządza się ponadto
na żądanie choćby jednego z akcjonariuszy obecnych lub reprezentowanych na walnym
zgromadzeniu.

Art. 300
100
. [Protokół z walnego zgromadzenia]

§ 1. Uchwały walnego zgromadzenia umieszcza się w protokole. W protokole stwierdza się
prawidłowość zwołania walnego zgromadzenia i jego zdolność do podjęcia uchwał oraz
wymienia się podjęte uchwały, a także w odniesieniu do każdej uchwały liczbę akcji, z których
oddano ważne głosy, procentowy udział tych akcji w ogólnej liczbie akcji, łączną liczbę
ważnych głosów, liczbę głosów "za", "przeciw" i "wstrzymujących się" oraz zgłoszone
sprzeciwy. Do protokołu dołącza się dowody zwołania walnego zgromadzenia, listę obecności z
podpisami uczestników walnego zgromadzenia oraz listę akcjonariuszy głosujących przy
wykorzystaniu środków komunikacji elektronicznej.

§ 2. Uchwały dotyczące zmiany umowy spółki umieszcza się w protokole sporządzonym przez
notariusza. Wypis protokołu wraz z dowodami zwołania walnego zgromadzenia zarząd dołącza
do księgi protokołów.

§ 3. Uchwały walnego zgromadzenia powinny być podpisane przez obecnych lub co najmniej
przez przewodniczącego i osobę sporządzającą protokół.

§ 4. Uchwały podjęte na piśmie zgodnie z art. 300
80 
zarząd wpisuje do księgi protokołów.
Uchwały podjęte przy wykorzystaniu środków komunikacji elektronicznej dołącza się do księgi
protokołów w postaci wydruków uchwał poświadczonych podpisem członka zarządu.

§ 5. Akcjonariusze mogą przeglądać księgę protokołów, a także żądać wydania
poświadczonych przez zarząd odpisów uchwał.


Art. 300
101
. [Zaskarżanie uchwał walnego zgromadzenia - odpowiednie stosowanie
przepisów o spółce akcyjnej]
Przepisy art. 422-427 stosuje się odpowiednio do uchwał akcjonariuszy.
Rozdział 4
Zmiana umowy spółki i emisja akcji
Oddział 1
Zmiana umowy spółki i zwykła emisja akcji

Art. 300
102
. [Zmiana umowy spółki]

§ 1. Zmiana umowy spółki wymaga uchwały walnego zgromadzenia i wpisu do rejestru.

§ 2. Zmianę umowy spółki zarząd zgłasza do rejestru. Zgłoszenie zmiany umowy spółki nie
może nastąpić po upływie sześciu miesięcy od dnia podjęcia uchwały walnego zgromadzenia.

§ 3. Przepisy art. 164 § 3, art. 165, art. 169 i art. 172 stosuje się odpowiednio do
zarejestrowania zmiany umowy spółki i skutków stwierdzenia braków wynikłych z
niedopełnienia przepisów prawa po zarejestrowaniu zmian.

Art. 300
103
. [Zwykła emisja akcji prostej spółki akcyjnej jako zmiana umowy spółki]
Emisja akcji stanowi zmianę umowy spółki. Zachowanie przepisów o zmianie umowy spółki nie
jest wymagane, jeżeli emisja akcji następuje uchwałą akcjonariuszy podejmowaną na podstawie
dotychczasowych postanowień umowy spółki przewidujących maksymalną liczbę akcji i termin
ich emisji.

Art. 300
104
. [Uchwała o zwykłej emisji akcji prostej spółki akcyjnej]

§ 1. Uchwała o emisji akcji powinna określać:
1) liczbę, serie i numery akcji;
2) uprzywilejowanie związane z akcjami, jeżeli uchwała przewiduje uprzywilejowanie akcji
nowej emisji;
3) cenę emisyjną akcji lub upoważnienie zarządu albo rady nadzorczej do oznaczenia ceny
emisyjnej;
4) datę, od której nowe akcje mają uczestniczyć w dywidendzie;
5) terminy i sposób wnoszenia wkładów na pokrycie obejmowanych akcji lub upoważnienie
zarządu albo rady nadzorczej do wskazania tych terminów w umowie objęcia akcji;
6) przedmiot wkładów niepieniężnych oraz osoby, które mają objąć akcje za takie wkłady,

łącznie z podaniem liczby akcji, które mają przypaść każdej z nich, jeżeli akcje mają być
objęte za wkłady niepieniężne;
7) jeżeli przedmiotem wkładu niepieniężnego jest świadczenie pracy lub usług - także rodzaj
i czas świadczenia pracy lub usług.

§ 2. Przepisy niniejszego działu dotyczące akcji, wkładów i kapitału akcyjnego stosuje się
odpowiednio przy emisji akcji.

Art. 300
105
. [Umowa objęcia akcji]

§ 1. Akcje nowej emisji są obejmowane na podstawie umowy objęcia akcji. W umowie objęcia
akcji spółka zobowiązuje się wyemitować akcje na rzecz subskrybenta, a subskrybent
zobowiązuje się do wniesienia wkładu.

§ 2. Zawarcie umowy objęcia akcji następuje w drodze złożenia oferty objęcia akcji przez
spółkę i jej przyjęcia przez oznaczonego adresata. Przyjęcie oferty nie może być uzależnione od
warunku lub terminu.

§ 3. Umowa objęcia akcji powinna być zawarta w formie dokumentowej pod rygorem
nieważności.

Art. 300
106
. [Prawo poboru]

§ 1. Jeżeli umowa spółki lub uchwała akcjonariuszy nie stanowią inaczej, wszyscy
dotychczasowi akcjonariusze mają prawo pierwszeństwa objęcia nowych akcji proporcjonalnie
do liczby swoich dotychczasowych akcji (prawo poboru). Listę akcjonariuszy, którym
przysługuje prawo poboru, ustala się na dzień podjęcia uchwały o emisji akcji.

§ 2. W interesie spółki akcjonariusze mogą zostać pozbawieni prawa poboru w całości lub w
części uchwałą akcjonariuszy podjętą większością czterech piątych głosów.

§ 3. W przypadku emisji akcji z zachowaniem prawa poboru oferta objęcia akcji jest składana
w sposób właściwy dla dokonywania zawiadomień o walnym zgromadzeniu. Termin do złożenia
oświadczenia o przyjęciu oferty nie może być krótszy niż czternaście dni od dnia złożenia przez
spółkę oferty objęcia akcji w wykonaniu prawa poboru. Oferta powinna zawierać wzór
formularza w przedmiocie przyjęcia oferty wraz z informacją o terminie oraz sposobie złożenia
tego oświadczenia.

§ 4. Akcjonariusze, którym służy prawo poboru, mogą wraz z przyjęciem oferty złożyć także
dodatkowe oświadczenie o objęciu określonej liczby akcji w razie niewykonania prawa poboru
przez pozostałych akcjonariuszy.

§ 5. Akcje objęte dodatkowym oświadczeniem, o którym mowa w § 4, zarząd przydziela
proporcjonalnie do zgłoszeń.


§ 6. Jeżeli uchwała o emisji akcji nie stanowi inaczej, akcje nieobjęte w wykonaniu prawa
poboru albo co do których prawo poboru zostało wyłączone, zarząd oferuje według swojego
uznania, jednak po cenie nie niższej niż cena emisyjna.

Art. 300
107
. [Zgłoszenie zwykłej emisji akcji prostej spółki akcyjnej do rejestru]

§ 1. Emisję akcji zarząd zgłasza do rejestru.

§ 2. Do zgłoszenia emisji akcji należy dołączyć:
1) uchwałę o emisji akcji;
2) umowy objęcia akcji;
3) oświadczenie wszystkich członków zarządu, że wkłady na pokrycie nowych akcji zostały
wniesione w części przewidzianej w uchwale o emisji akcji lub umowach objęcia akcji;
4) oświadczenie wszystkich członków zarządu o wysokości kapitału akcyjnego.

§ 3. Akcje nowej emisji powstają z chwilą wpisu do rejestru.

Art. 300
108
. [Emisja akcji na podstawie upoważnienia zarządu; warunkowa emisja akcji]
Przepisy niniejszego oddziału stosuje się odpowiednio do emisji akcji na podstawie
upoważnienia zarządu i warunkowej emisji akcji, chyba że przepisy oddziałów 2 i 3 stanowią
inaczej.

Art. 300
109
. [Udzielenie zarządowi upoważnienia do emisji akcji i warunkowa emisja
akcji a kompetencje walnego zgromadzenia]
Udzielenie zarządowi upoważnienia do emisji akcji i warunkowa emisja akcji nie naruszają
kompetencji walnego zgromadzenia do emisji akcji.
Oddział 2
Upoważnienie zarządu do emisji akcji

Art. 300
110
. [Zakres upoważnienia zarządu do emisji akcji]

§ 1. Umowa spółki może upoważnić zarząd, na okres nie dłuższy niż pięć lat, do emisji akcji na
zasadach określonych w niniejszym oddziale. Zarząd może wykonać udzielone upoważnienie
przez dokonanie jednej albo kilku kolejnych emisji akcji w granicach, o których mowa w § 3.

§ 2. Upoważnienie zarządu do emisji akcji może zostać udzielone na kolejne okresy, nie
dłuższe jednak niż pięć lat. Udzielenie upoważnienia wymaga zmiany umowy spółki.

§ 3. Zakres upoważnienia nie może przekraczać jednej czwartej ogólnej liczby akcji
wyemitowanych przez spółkę na dzień udzielenia upoważnienia.


§ 4. Zarząd może emitować akcje tylko w zamian za wkłady pieniężne, chyba że upoważnienie
do emisji przewiduje możliwość objęcia akcji za wkłady niepieniężne.

§ 5. Zarząd nie może emitować akcji uprzywilejowanych ani przyznawać akcjonariuszom
uprawnień indywidualnych.

Art. 300
111
. [Obowiązek umotywowania uchwały upoważniającej zarząd do emisji akcji]
Uchwała walnego zgromadzenia dotycząca zmiany umowy spółki przewidująca upoważnienie
zarządu do emisji akcji powinna być umotywowana.

---

Część 4 z 11