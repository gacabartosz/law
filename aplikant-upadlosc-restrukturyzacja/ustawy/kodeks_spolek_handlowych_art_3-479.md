# Część 7/11
## Art. 3 - Art. 479

---

Zakres: Art. 3 - Art. 479
Liczba artykułów: 350
Liczba wierszy: 1200

---

§ 3. Złożenie sprzeciwu drogą korespondencyjną jest równoznaczne ze zgłoszeniem żądania
zaprotokołowania sprzeciwu przez akcjonariusza obecnego na walnym zgromadzeniu i uprawnia
do zaskarżenia uchwały walnego zgromadzenia.

§ 4. Akcjonariusz, który oddał głos korespondencyjnie, traci prawo oddania głosu na walnym
zgromadzeniu. Głos oddany korespondencyjnie może jednak zostać odwołany przez
oświadczenie złożone spółce. Oświadczenie o odwołaniu jest skuteczne, jeżeli doszło do spółki
nie później niż w chwili zarządzenia głosowania na walnym zgromadzeniu.

§ 5. Głosowanie korespondencyjne może dotyczyć także spraw wskazanych w art. 420 § 2,
chyba że regulamin walnego zgromadzenia stanowi inaczej. Oddanie głosu korespondencyjnie
jest równoznaczne ze zgodą akcjonariusza na rezygnację z tajnego trybu głosowania.

Art. 411
3
. [Głosowanie akcjonariusza posiadającego więcej niż jedną akcję]
Akcjonariusz może głosować odmiennie z każdej z posiadanych akcji.

Art. 412. [Pełnomocnik akcjonariusza]

§ 1. Akcjonariusz może uczestniczyć w walnym zgromadzeniu oraz wykonywać prawo głosu
osobiście lub przez pełnomocnika.

§ 1
1
. Pełnomocnikiem akcjonariusza spółki publicznej może być w szczególności pośrednik, o
którym mowa w art. 68i ust. 1 pkt 1 ustawy z dnia 29 lipca 2005 r. o obrocie instrumentami
finansowymi.

§ 2. Nie można ograniczać prawa ustanawiania pełnomocnika na walnym zgromadzeniu i
liczby pełnomocników.


§ 3. Pełnomocnik wykonuje wszystkie uprawnienia akcjonariusza na walnym zgromadzeniu,
chyba że co innego wynika z treści pełnomocnictwa.

§ 4. Pełnomocnik może udzielić dalszego pełnomocnictwa, jeżeli wynika to z treści
pełnomocnictwa.

§ 5. Pełnomocnik może reprezentować więcej niż jednego akcjonariusza i głosować odmiennie
z akcji każdego akcjonariusza.

§ 5
1
. Akcjonariusz spółki publicznej, posiadający akcje zapisane na rachunku zbiorczym, może
ustanowić oddzielnych pełnomocników do wykonywania praw z akcji zapisanych na tym
rachunku.

§ 6. Akcjonariusz spółki publicznej posiadający akcje zapisane na więcej niż jednym rachunku
papierów wartościowych może ustanowić oddzielnych pełnomocników do wykonywania praw z
akcji zapisanych na każdym z rachunków.

§ 7. Przepisy o wykonywaniu prawa głosu przez pełnomocnika stosuje się do wykonywania
prawa głosu przez innego przedstawiciela.

Art. 412
1
. [Pełnomocnictwo do uczestnictwa w walnym zgromadzeniu]

§ 1. Pełnomocnictwo do uczestniczenia w walnym zgromadzeniu i wykonywania prawa głosu
wymaga formy pisemnej pod rygorem nieważności.

§ 2. Pełnomocnictwo do uczestniczenia w walnym zgromadzeniu spółki publicznej i
wykonywania prawa głosu wymaga udzielenia na piśmie lub w postaci elektronicznej.
Udzielenie pełnomocnictwa w postaci elektronicznej nie wymaga opatrzenia kwalifikowanym
podpisem elektronicznym.

§ 3. Statut nie może wprowadzać dalej idących ograniczeń dotyczących formy udzielenia
pełnomocnictwa.

§ 4. Spółka publiczna wskazuje akcjonariuszom co najmniej jeden sposób zawiadamiania przy
wykorzystaniu środków komunikacji elektronicznej o udzieleniu pełnomocnictwa w postaci
elektronicznej. O sposobie zawiadamiania rozstrzyga regulamin walnego zgromadzenia, zaś w
braku regulaminu - zarząd spółki.

§ 5. Spółka publiczna podejmuje odpowiednie działania służące identyfikacji akcjonariusza i
pełnomocnika w celu weryfikacji ważności pełnomocnictwa udzielonego w postaci
elektronicznej. Działania te powinny być proporcjonalne do celu.

§ 6. Przepisy § 1-5 stosuje się odpowiednio do odwołania pełnomocnictwa.

Art. 412
2
. [Zakaz łączenia funkcji]

§ 1. Członek zarządu i pracownik spółki nie mogą być pełnomocnikami na walnym

zgromadzeniu.

§ 2. Przepis § 1 nie dotyczy spółki publicznej.

§ 3. Jeżeli pełnomocnikiem na walnym zgromadzeniu spółki publicznej jest członek zarządu,
członek rady nadzorczej, likwidator, pracownik spółki publicznej lub członek organów lub
pracownik spółki lub spółdzielni zależnej od tej spółki, pełnomocnictwo może upoważniać do
reprezentacji tylko na jednym walnym zgromadzeniu. Pełnomocnik ma obowiązek ujawnić
akcjonariuszowi okoliczności wskazujące na istnienie bądź możliwość wystąpienia konfliktu
interesów. Udzielenie dalszego pełnomocnictwa jest wyłączone.

§ 4. Pełnomocnik, o którym mowa w § 3, głosuje zgodnie z instrukcjami udzielonymi przez
akcjonariusza.

Art. 413. [Uchwały dotyczące odpowiedzialności osobistej akcjonariusza]

§ 1. Akcjonariusz nie może ani osobiście, ani przez pełnomocnika, ani jako pełnomocnik innej
osoby głosować przy powzięciu uchwał dotyczących jego odpowiedzialności wobec spółki z
jakiegokolwiek tytułu, w tym udzielenia absolutorium, zwolnienia z zobowiązania wobec spółki
oraz sporu pomiędzy nim a spółką.

§ 2. Akcjonariusz spółki publicznej może głosować jako pełnomocnik przy powzięciu uchwał
dotyczących jego osoby, o których mowa w § 1. Przepisy art. 412
2 

§ 3 i 4 stosuje się
odpowiednio.

Art. 414. [Bezwzględna większość głosów]
Uchwały zapadają bezwzględną większością głosów, jeżeli przepisy niniejszego działu lub statut
nie stanowią inaczej.

Art. 415. [Uchwały wymagające kwalifikowanej większości głosów]

§ 1. Uchwała dotycząca emisji obligacji zamiennych i obligacji z prawem pierwszeństwa
objęcia akcji, zmiany statutu, umorzenia akcji, obniżenia kapitału zakładowego, zbycia
przedsiębiorstwa albo jego zorganizowanej części i rozwiązania spółki zapada większością
trzech czwartych głosów.

§ 1
1
. Uchwała dotycząca finansowania przez spółkę nabycia lub objęcia emitowanych przez
nią akcji zapada większością dwóch trzecich głosów. Jeżeli jednak na walnym zgromadzeniu jest
reprezentowana co najmniej połowa kapitału zakładowego, do podjęcia uchwały wystarczy
bezwzględna większość głosów.

§ 2. W przypadku, o którym mowa w art. 397, do powzięcia uchwały o rozwiązaniu spółki
wystarczy bezwzględna większość głosów, jeżeli statut nie stanowi inaczej.


§ 3. Uchwała dotycząca zmiany statutu, zwiększająca świadczenia akcjonariuszy lub
uszczuplająca prawa przyznane osobiście poszczególnym akcjonariuszom zgodnie z art. 354,
wymaga zgody wszystkich akcjonariuszy, których dotyczy.

§ 4. Jeżeli na walnym zgromadzeniu jest reprezentowana co najmniej połowa kapitału
zakładowego, do powzięcia uchwały o umorzeniu akcji wystarczy zwykła większość głosów.

§ 5. Statut może ustanowić surowsze warunki powzięcia uchwał, o których mowa w § 1-4.

Art. 416. [Istotna zmiana przedmiotu działalności spółki; Wykup akcji w związku ze
zmianą przedmiotu działalności spółki]

§ 1. Do powzięcia uchwały o istotnej zmianie przedmiotu działalności spółki wymagana jest
większość dwóch trzecich głosów.

§ 2. W przypadku, o którym mowa w § 1, każda akcja ma jeden głos bez przywilejów lub
ograniczeń.

§ 3. Uchwała powinna być powzięta w drodze jawnego i imiennego głosowania oraz
ogłoszona.

§ 4. Skuteczność uchwały zależy od wykupienia akcji tych akcjonariuszy, którzy nie zgadzają
się na zmianę. Akcjonariusze obecni na walnym zgromadzeniu, którzy głosowali przeciw
uchwale, powinni w terminie dwóch dni od dnia walnego zgromadzenia, natomiast nieobecni w
terminie miesiąca od dnia ogłoszenia uchwały, zgłosić żądanie wykupienia ich akcji.
Akcjonariuszy, którzy nie zgłoszą żądania wykupienia ich akcji w terminie, uważa się za
zgadzających się na zmianę.

§ 5. (uchylony).

Art. 417. [Cena wykupu akcji w związku ze zmianą przedmiotu działalności spółki]

§ 1. Wykupu akcji dokonuje się po cenie notowanej na rynku regulowanym, według
przeciętnego kursu z ostatnich trzech miesięcy przed powzięciem uchwały albo też, gdy akcje
nie są notowane na rynku regulowanym, po cenie ustalonej przez biegłego wybranego przez
walne zgromadzenie. Jeżeli akcjonariusze nie wybiorą biegłego na tym samym walnym
zgromadzeniu, zarząd zwróci się w terminie tygodnia od dnia walnego zgromadzenia do sądu
rejestrowego o wyznaczenie biegłego celem wyceny akcji będących przedmiotem wykupu.
Przepisy art. 312 § 5, 6 i § 8 stosuje się odpowiednio. Wykupu akcji dokonuje się za
pośrednictwem zarządu.

§ 2. Osoby, które zamierzają wykupić akcje, powinny wpłacić należność równą cenie
wszystkich nabywanych akcji (cena wykupu) na rachunek bankowy spółki w terminie trzech
tygodni od dnia ogłoszenia ceny wykupu przez zarząd. Cena wykupu może zostać ogłoszona

również na walnym zgromadzeniu.

§ 3. Zarząd powinien dokonać wykupu akcji na rachunek akcjonariuszy pozostających w
spółce w terminie miesiąca od upływu terminu zgłoszenia żądania, o którym mowa w art. 416 §
4, jednakże nie wcześniej niż po wpłaceniu ceny wykupu.

§ 4. Statut może przewidywać zmianę przedmiotu działalności spółki bez wykupu, jeżeli
uchwała powzięta będzie większością dwóch trzecich głosów w obecności osób
reprezentujących co najmniej połowę kapitału zakładowego.

Art. 418. [Przymusowy wykup akcji – „wyciśnięcie ze spółki”]

§ 1. Walne zgromadzenie może powziąć uchwałę o przymusowym wykupie akcji
akcjonariuszy reprezentujących nie więcej niż 5% kapitału zakładowego (akcjonariusze
mniejszościowi) przez nie więcej niż pięciu akcjonariuszy, posiadających łącznie nie mniej niż
95% kapitału zakładowego, z których każdy posiada nie mniej niż 5% kapitału zakładowego.
Uchwała wymaga większości 95% głosów oddanych. Statut może przewidywać surowsze
warunki powzięcia uchwały. Przepisy art. 416 § 2 i 3 stosuje się odpowiednio.

§ 2. Uchwała, o której mowa w § 1, powinna określać akcje podlegające wykupowi oraz
akcjonariuszy, którzy zobowiązują się wykupić akcje, jak również określać akcje przypadające
każdemu z nabywców. Akcjonariusze, którzy mają nabyć akcje i głosowali za uchwałą,
odpowiadają solidarnie wobec spółki za spłacenie całej sumy wykupu.

§ 2a. (uchylony).

§ 2b. Skuteczność uchwały o przymusowym wykupie akcji zależy od wykupienia akcji
przedstawionych do wykupu przez akcjonariuszy mniejszościowych, których akcje nie zostały
objęte uchwałą, o której mowa w § 1. Akcjonariusze ci, obecni na walnym zgromadzeniu,
powinni, w terminie dwóch dni od dnia walnego zgromadzenia, natomiast nieobecni w terminie
miesiąca od dnia ogłoszenia uchwały, zgłosić żądanie wykupienia ich akcji. Akcjonariuszy,
którzy nie zgłoszą żądania wykupienia ich akcji w terminie, uważa się za wyrażających zgodę na
pozostanie w spółce.

§ 3. Przepisy art. 417 § 1-3 stosuje się odpowiednio. Po uiszczeniu ceny wykupu, obejmującej
również akcje, o których mowa w § 2b, zarząd powinien niezwłocznie przenieść wykupione
akcje na nabywców. Do dnia uiszczenia całej sumy wykupu akcjonariusze mniejszościowi
zachowują wszystkie uprawnienia z akcji.

§ 4. Przepisów o przymusowym wykupie akcji nie stosuje się do spółek publicznych.

Art. 418
1
. [Przymusowe odkupienie akcji]

§ 1. Akcjonariusz lub akcjonariusze reprezentujący nie więcej niż 5% kapitału zakładowego

mogą żądać umieszczenia w porządku obrad najbliższego walnego zgromadzenia sprawę
podjęcia uchwały o przymusowym odkupie ich akcji przez nie więcej niż pięciu akcjonariuszy
reprezentujących łącznie nie mniej niż 95% kapitału zakładowego, z których każdy posiada nie
mniej niż 5% kapitału zakładowego (akcjonariusze większościowi). Przepisy art. 416 § 2 i 3
stosuje się odpowiednio.

§ 2. Żądanie, o którym mowa w § 1, należy zgłosić do zarządu najpóźniej na miesiąc przed
proponowanym terminem walnego zgromadzenia. Akcjonariusze mniejszościowi, którzy nie
zgłosili żądania odkupu ich akcji i chcą być objęci uchwałą o przymusowym odkupie, powinni
najpóźniej w terminie tygodnia od dnia ogłoszenia porządku obrad walnego zgromadzenia
zgłosić do zarządu żądanie odkupu ich akcji.

§ 3. Uchwała, o której mowa w § 1, powinna określać akcje podlegające przymusowemu
odkupowi oraz akcjonariuszy, którzy są zobowiązani odkupić akcje, jak również określać akcje
przypadające każdemu z nabywców. Jeżeli uchwała nie określi innego sposobu podziału akcji
przypadających każdemu z nabywców akcjonariusze większościowi są obowiązani nabyć akcje
proporcjonalnie do posiadanych akcji.

§ 4. Jeżeli uchwała, o której mowa w § 1, nie zostanie podjęta na walnym zgromadzeniu,
spółka jest obowiązana do nabycia akcji akcjonariuszy mniejszościowych, w terminie 3 miesięcy
od dnia walnego zgromadzenia, w celu umorzenia. Akcjonariusze większościowi odpowiadają
wobec spółki za spłacenie całej sumy odkupu proporcjonalnie do akcji posiadanych w dniu
walnego zgromadzenia, o którym mowa w § 1.

§ 5. (uchylony).

§ 6. Cena odkupu akcji jest równa wartości przypadających na akcję aktywów netto,
wykazanych w sprawozdaniu finansowym za ostatni rok obrotowy, pomniejszonych o kwotę
przeznaczoną do podziału między akcjonariuszy. Do dnia uiszczenia całej sumy odkupu
akcjonariusze mniejszościowi zachowują wszystkie uprawnienia z akcji. Przepisy art. 417 § 2 i 3
stosuje się odpowiednio.

§ 7. Jeżeli akcjonariusz lub spółka, uczestniczący w odkupie akcji, nie zgadzają się z ceną
odkupu określoną w § 6, mogą zwrócić się do sądu rejestrowego o wyznaczenie biegłego
rewidenta w celu ustalenia ich ceny rynkowej, a w jej braku, godziwej ceny odkupu. Przepisy

art. 312 § 5, 6 i 8 stosuje się odpowiednio.

§ 8. Przepisów o przymusowym odkupie akcji nie stosuje się do spółek publicznych, spółek w
likwidacji oraz spółek w upadłości, chyba że uchwała walnego zgromadzenia w sprawie
przymusowego odkupu akcji zapadła co najmniej 3 miesiące przed ogłoszeniem likwidacji lub
upadłości.


Art. 419. [Głosowanie w grupach akcji]

§ 1. Jeżeli w spółce istnieją akcje o różnych uprawnieniach, uchwały o zmianie statutu,
obniżeniu kapitału zakładowego i umorzeniu akcji, mogące naruszyć prawa akcjonariuszy
danego rodzaju akcji, powinny być powzięte w drodze oddzielnego głosowania w każdej grupie
(rodzaju) akcji. W każdej grupie akcjonariuszy uchwała powinna być powzięta większością
głosów, jaka jest wymagana do powzięcia tego rodzaju uchwały na walnym zgromadzeniu.

§ 2. Przepisy § 1 stosuje się również do emisji nowych akcji uprzywilejowanych, które
przyznają uprawnienia tego samego rodzaju, jakie służą dotychczasowym akcjom
uprzywilejowanym, albo przyznają inne uprawnienia, mogące naruszyć prawa dotychczasowych
akcjonariuszy uprzywilejowanych. Nie dotyczy to przypadku, gdy statut przewiduje emisję
nowych akcji uprzywilejowanych.

§ 3. Zniesienie przywileju akcji niemej powoduje uzyskanie przez akcjonariusza prawa głosu z
takiej akcji.

§ 4. Statut może przewidywać, że zniesienie lub ograniczenie przywilejów związanych z
akcjami poszczególnych rodzajów oraz uprawnień osobistych przyznanych indywidualnie
oznaczonemu akcjonariuszowi następuje za odszkodowaniem.

Art. 420. [Jawność bądź tajność głosowania]

§ 1. Głosowanie jest jawne.

§ 2. Tajne głosowanie zarządza się przy wyborach oraz nad wnioskami o odwołanie członków
organów spółki lub likwidatorów, o pociągnięcie ich do odpowiedzialności, jak również w
sprawach osobowych. Poza tym należy zarządzić tajne głosowanie na żądanie choćby jednego z
akcjonariuszy obecnych lub reprezentowanych na walnym zgromadzeniu.

§ 3. Walne zgromadzenie może powziąć uchwałę o uchyleniu tajności głosowania w sprawach
dotyczących wyboru komisji powoływanej przez walne zgromadzenie.

§ 4. Przepisów § 1 i § 2 nie stosuje się w przypadku, gdy w walnym zgromadzeniu uczestniczy
tylko jeden akcjonariusz.

Art. 421. [Protokół ze zgromadzenia]

§ 1. Uchwały walnego zgromadzenia powinny być umieszczone w protokole sporządzonym
przez notariusza.

§ 2. W protokole stwierdza się prawidłowość zwołania walnego zgromadzenia i jego zdolność
do powzięcia uchwał oraz wymienia się powzięte uchwały, a przy każdej uchwale: liczbę akcji, z
których oddano ważne głosy, procentowy udział tych akcji w kapitale zakładowym, łączną
liczbę ważnych głosów, liczbę głosów "za", "przeciw" i "wstrzymujących się" oraz zgłoszone

sprzeciwy. Do protokołu dołącza się listę obecności z podpisami uczestników walnego
zgromadzenia oraz listę akcjonariuszy głosujących korespondencyjnie lub w inny sposób przy
wykorzystaniu środków komunikacji elektronicznej. Dowody zwołania walnego zgromadzenia
zarząd dołącza do księgi protokołów.

§ 3. Wypis z protokołu wraz z dowodami zwołania walnego zgromadzenia oraz kopiami
pełnomocnictw udzielonych przez akcjonariuszy zarząd dołącza do księgi protokołów.
Akcjonariusze mogą przeglądać księgę protokołów, a także żądać wydania poświadczonych
przez zarząd odpisów uchwał.

§ 4. W terminie tygodnia od zakończenia walnego zgromadzenia spółka publiczna ujawnia na
swojej stronie internetowej wyniki głosowań w zakresie wskazanym przepisem § 2. Wyniki
głosowań powinny być dostępne do dnia upływu terminu do zaskarżenia uchwały walnego
zgromadzenia.

Art. 422. [Powództwo o uchylenie uchwały]

§ 1. Uchwała walnego zgromadzenia sprzeczna ze statutem bądź dobrymi obyczajami i
godząca w interes spółki lub mająca na celu pokrzywdzenie akcjonariusza może być zaskarżona
w drodze wytoczonego przeciwko spółce powództwa o uchylenie uchwały.

§ 2. Prawo do wytoczenia powództwa o uchylenie uchwały walnego zgromadzenia
przysługuje:
1) zarządowi, radzie nadzorczej oraz poszczególnym członkom tych organów;
2) akcjonariuszowi, który głosował przeciwko uchwale, a po jej powzięciu zażądał
zaprotokołowania sprzeciwu; wymóg głosowania nie dotyczy akcjonariusza akcji niemej;
3) akcjonariuszowi bezzasadnie niedopuszczonemu do udziału w walnym zgromadzeniu;
4) akcjonariuszom, którzy nie byli obecni na walnym zgromadzeniu, jedynie w przypadku
wadliwego zwołania walnego zgromadzenia lub też powzięcia uchwały w sprawie nieobjętej
porządkiem obrad.

Art. 423. [Zaskarżenie uchwały walnego zgromadzenia spółki akcyjnej a postępowanie
rejestrowe; Szantaż korporacyjny]

§ 1. Zaskarżenie uchwały walnego zgromadzenia nie wstrzymuje postępowania rejestrowego.
Sąd rejestrowy może jednak zawiesić postępowanie rejestrowe po przeprowadzeniu posiedzenia
jawnego.

§ 2. W przypadku wniesienia oczywiście bezzasadnego powództwa o uchylenie uchwały
walnego zgromadzenia sąd, na wniosek pozwanej spółki, może zasądzić od powoda kwotę do
dziesięciokrotnej wysokości kosztów sądowych oraz wynagrodzenia jednego adwokata lub

radcy prawnego. Nie wyłącza to możliwości dochodzenia odszkodowania na zasadach ogólnych.

Art. 424. [Termin wniesienia powództwa]

§ 1. Powództwo o uchylenie uchwały walnego zgromadzenia należy wnieść w terminie
miesiąca od dnia otrzymania wiadomości o uchwale, nie później jednak niż w terminie sześciu
miesięcy od dnia powzięcia uchwały.

§ 2. W przypadku spółki publicznej termin do wniesienia powództwa wynosi miesiąc od dnia
otrzymania wiadomości o uchwale, nie później jednak niż trzy miesiące od dnia powzięcia
uchwały.

Art. 425. [Powództwo o stwierdzenie nieważności uchwały]

§ 1. Osobom lub organom spółki wymienionym w art. 422 § 2 przysługuje prawo do
wytoczenia przeciwko spółce powództwa o stwierdzenie nieważności uchwały walnego
zgromadzenia sprzecznej z ustawą. Przepisu art. 189 Kodeksu postępowania cywilnego nie
stosuje się.

§ 2. Prawo do wniesienia powództwa wygasa z upływem sześciu miesięcy od dnia, w którym
uprawniony powziął wiadomość o uchwale, nie później jednak niż z upływem dwóch lat od dnia
powzięcia uchwały.

§ 3. Powództwo o stwierdzenie nieważności uchwały walnego zgromadzenia spółki publicznej
powinno być wniesione w terminie trzydziestu dni od dnia jej ogłoszenia, nie później jednak niż
w terminie roku od dnia powzięcia uchwały.

§ 4. Upływ terminów określonych w § 2 i § 3 nie wyłącza możliwości podniesienia zarzutu
nieważności uchwały.

§ 5. Przepisy art. 423 § 1 i § 2 stosuje się odpowiednio.

Art. 426. [Reprezentacja spółki w sporze o uchylenie lub stwierdzenie nieważności
uchwały]

§ 1. W sporze dotyczącym uchylenia lub stwierdzenia nieważności uchwały walnego
zgromadzenia pozwaną spółkę reprezentuje zarząd, jeżeli na mocy uchwały walnego
zgromadzenia nie został ustanowiony w tym celu pełnomocnik.

§ 2. Jeżeli zarząd nie może działać za spółkę, a brak jest uchwały walnego zgromadzenia o
ustanowieniu pełnomocnika, sąd właściwy do rozstrzygnięcia powództwa wyznacza kuratora
spółki.

Art. 427. [Skutki wyroku sądu o uchylenie uchwały]

§ 1. Prawomocny wyrok uchylający uchwałę ma moc obowiązującą w stosunkach między

spółką a wszystkimi akcjonariuszami oraz między spółką a członkami organów spółki.

§ 2. W przypadkach, w których ważność czynności dokonanej przez spółkę jest zależna od
uchwały walnego zgromadzenia, uchylenie takiej uchwały nie ma skutku wobec osób trzecich
działających w dobrej wierze.

§ 3. Prawomocny wyrok uchylający uchwałę zarząd powinien zgłosić w terminie tygodnia
sądowi rejestrowemu.

§ 4. Przepisy § 1-3 stosuje się odpowiednio do wyroku, który zapadł w wyniku powództwa o
stwierdzenie nieważności uchwały, wniesionego na podstawie art. 425 § 1.

Art. 428. [Prawo akcjonariusza do informacji o spółce akcyjnej]

§ 1. Podczas obrad walnego zgromadzenia zarząd jest obowiązany do udzielenia
akcjonariuszowi na jego żądanie informacji dotyczących spółki, jeżeli jest to uzasadnione dla
oceny sprawy objętej porządkiem obrad.

§ 2. Zarząd odmawia udzielenia informacji, jeżeli mogłoby to wyrządzić szkodę spółce, spółce
z nią powiązanej albo spółce lub spółdzielni zależnej, w szczególności przez ujawnienie
tajemnic technicznych, handlowych lub organizacyjnych przedsiębiorstwa.

§ 3. Członek zarządu może odmówić udzielenia informacji, jeżeli udzielenie informacji
mogłoby stanowić podstawę jego odpowiedzialności karnej, cywilnoprawnej bądź
administracyjnej.

§ 4. Odpowiedź uznaje się za udzieloną, jeżeli odpowiednie informacje są dostępne na stronie
internetowej spółki w miejscu wydzielonym na zadawanie pytań przez akcjonariuszy i
udzielanie im odpowiedzi.

§ 5. W przypadku, o którym mowa w § 1, zarząd może udzielić informacji na piśmie poza
walnym zgromadzeniem, jeżeli przemawiają za tym ważne powody. Zarząd jest obowiązany
udzielić informacji nie później niż w terminie dwóch tygodni od dnia zgłoszenia żądania
podczas walnego zgromadzenia.

§ 6. W przypadku zgłoszenia przez akcjonariusza poza walnym zgromadzeniem wniosku o
udzielenie informacji dotyczących spółki, zarząd może udzielić akcjonariuszowi informacji na
piśmie przy uwzględnieniu ograniczeń wynikających z przepisu § 2.

§ 7. W dokumentacji przedkładanej najbliższemu walnemu zgromadzeniu, zarząd ujawnia na
piśmie informacje udzielone akcjonariuszowi poza walnym zgromadzeniem wraz z podaniem
daty ich przekazania i osoby, której udzielono informacji. Informacje przedkładane najbliższemu
walnemu zgromadzeniu mogą nie obejmować informacji podanych do wiadomości publicznej
oraz udzielonych podczas walnego zgromadzenia.


Art. 429. [Sądowe zobowiązanie do udzielenia informacji]

§ 1. Akcjonariusz, któremu odmówiono ujawnienia żądanej informacji podczas obrad walnego
zgromadzenia i który zgłosił sprzeciw do protokołu, może złożyć wniosek do sądu rejestrowego
o zobowiązanie zarządu do udzielenia informacji.

§ 2. Wniosek należy złożyć w terminie tygodnia od zakończenia walnego zgromadzenia, na
którym odmówiono udzielenia informacji. Akcjonariusz może również złożyć wniosek do sądu
rejestrowego o zobowiązanie spółki do ogłoszenia informacji udzielonych innemu
akcjonariuszowi poza walnym zgromadzeniem.
Rozdział 4
Zmiana statutu i zwykłe podwyższenie kapitału zakładowego
Oddział 1
Przepisy ogólne

Art. 430. [Zmiana statutu]

§ 1. Zmiana statutu wymaga uchwały walnego zgromadzenia i wpisu do rejestru.

§ 2. Zmianę statutu zarząd zgłasza do sądu rejestrowego. Zgłoszenie zmiany statutu nie może
nastąpić po upływie trzech miesięcy od dnia powzięcia uchwały przez walne zgromadzenie, z
uwzględnieniem art. 431 § 4 i art. 455 § 5.

§ 3. Równocześnie z wpisem o zmianie statutu należy wpisać do rejestru zmiany danych
wymienionych w art. 318 i art. 319.

§ 4. Do zarejestrowania zmian statutu stosuje się odpowiednio przepisy art. 327.

§ 5. Walne zgromadzenie może upoważnić radę nadzorczą do ustalenia jednolitego tekstu
zmienionego statutu lub wprowadzenia innych zmian o charakterze redakcyjnym określonych w
uchwale zgromadzenia.

Art. 431. [Podwyższenie kapitału]

§ 1. Podwyższenie kapitału zakładowego wymaga zmiany statutu i następuje w drodze emisji
nowych akcji lub podwyższenia wartości nominalnej dotychczasowych akcji.

§ 2. Objęcie nowych akcji może nastąpić w drodze:
1) złożenia oferty przez spółkę i jej przyjęcia przez oznaczonego adresata; przyjęcie oferty
następuje na piśmie pod rygorem nieważności (subskrypcja prywatna);
2) zaoferowania akcji wyłącznie akcjonariuszom, którym służy prawo poboru (subskrypcja

zamknięta);
3) zaoferowania akcji w drodze ogłoszenia zgodnie z art. 440 § 1, skierowanego do osób,
którym nie służy prawo poboru (subskrypcja otwarta).

§ 3. Podwyższenie kapitału zakładowego może być dokonane dopiero po całkowitym
wpłaceniu co najmniej dziewięciu dziesiątych dotychczasowego kapitału zakładowego. Przepisu
nie stosuje się w przypadku łączenia się spółek.

§ 3a. Powzięcie przez walne zgromadzenie spółki publicznej uchwały w sprawie podwyższenia
kapitału zakładowego przewidującej objęcie nowych akcji w drodze subskrypcji prywatnej lub
subskrypcji otwartej przez oznaczonego adresata, wymaga obecności akcjonariuszy
reprezentujących co najmniej jedną trzecią kapitału zakładowego. Jeżeli walne zgromadzenie,
zwołane w celu powzięcia tej uchwały, nie odbyło się z powodu braku tego kworum, można
zwołać kolejne walne zgromadzenie, podczas którego uchwała może być powzięta bez względu
na liczbę akcjonariuszy obecnych na zgromadzeniu, chyba że statut stanowi inaczej.

§ 4. Uchwała o podwyższeniu kapitału zakładowego nie może być zgłoszona do sądu
rejestrowego po upływie sześciu miesięcy od dnia jej powzięcia, a w przypadku akcji nowej
emisji będących przedmiotem oferty publicznej objętej prospektem albo memorandum
informacyjnym, na podstawie przepisów rozporządzenia Parlamentu Europejskiego i Rady (UE)
2017/1129 z dnia 14 czerwca 2017 r. w sprawie prospektu, który ma być publikowany w
związku z ofertą publiczną papierów wartościowych lub dopuszczeniem ich do obrotu na rynku
regulowanym oraz uchylenia dyrektywy 2003/71/WE (Dz. Urz. UE L 168 z 30.06.2017, str. 12)
albo przepisów o ofercie publicznej i warunkach wprowadzania instrumentów finansowych do
zorganizowanego systemu obrotu oraz o spółkach publicznych - po upływie dwunastu miesięcy
od dnia zatwierdzenia prospektu albo memorandum informacyjnego, oraz nie później niż po
upływie miesiąca od dnia przydziału akcji, przy czym wniosek o zatwierdzenie prospektu albo
memorandum informacyjnego nie może zostać złożony po upływie czterech miesięcy od dnia
powzięcia uchwały o podwyższeniu kapitału zakładowego.

§ 5. Zarząd dokona zwrotu wkładów pieniężnych lub niepieniężnych osobom, które objęły
akcje, najpóźniej z upływem miesiąca od bezskutecznego upływu sześciomiesięcznego terminu,
o którym mowa w § 4, a w przypadku zgłoszenia podwyższenia kapitału zakładowego do sądu
rejestrowego, przed upływem miesiąca, licząc od dnia uprawomocnienia się postanowienia sądu
o odmowie rejestracji. Przepis ten nie narusza art. 438 § 3 i § 4 oraz art. 439 § 3.

§ 6. Objęcie akcji zgodnie z § 2 pkt 1 nie może być uzależnione od warunku lub terminu.

§ 7. Do podwyższenia kapitału zakładowego stosuje się odpowiednio przepisy art. 308-312
1
,

art. 315 § 2, art. 316 § 2, art. 317 i art. 321 § 2.


Art. 432. [Elementy uchwały o podwyższeniu]

§ 1. Uchwała o podwyższeniu kapitału zakładowego powinna zawierać:
1) sumę, o jaką kapitał zakładowy ma być podwyższony;
2) oznaczenie, czy akcje nowej emisji są na okaziciela, czy imienne;
3) szczególne uprawnienia, jeżeli uchwała przewiduje przyznanie takich uprawnień akcjom
nowej emisji;
4) cenę emisyjną nowych akcji lub upoważnienie zarządu albo rady nadzorczej do
oznaczenia ceny emisyjnej;
5) datę, od której nowe akcje mają uczestniczyć w dywidendzie;
6) terminy otwarcia i zamknięcia subskrypcji albo upoważnienie udzielone zarządowi lub
radzie nadzorczej do określenia tych terminów albo termin zawarcia przez spółkę umowy o
objęciu akcji w trybie art. 431 § 2 pkt 1;
7) przedmiot wkładów niepieniężnych i ich wycenę oraz osoby, które mają objąć akcje za
takie wkłady, łącznie z podaniem liczby akcji, które mają przypaść każdej z nich, jeżeli akcje
mają być objęte za wkłady niepieniężne.

§ 2. Uchwała o podwyższeniu kapitału zakładowego powinna wskazywać także dzień, według
którego określa się akcjonariuszy, którym przysługuje prawo poboru nowych akcji (dzień prawa
poboru), jeżeli nie zostali oni tego prawa pozbawieni w całości. Dzień prawa poboru nie może
być ustalony później niż z upływem trzech miesięcy, licząc od dnia powzięcia uchwały, a w
przypadku spółki publicznej - sześciu miesięcy od dnia powzięcia uchwały.

§ 3. Ogłoszony porządek obrad walnego zgromadzenia powinien wskazywać proponowany
dzień prawa poboru.

§ 4. Uchwała o podwyższeniu kapitału zakładowego w przypadku akcji nowej emisji będących
przedmiotem oferty publicznej objętej prospektem albo zatwierdzanym memorandum
informacyjnym może zawierać upoważnienie zarządu albo rady nadzorczej do określenia
ostatecznej sumy, o jaką kapitał zakładowy ma być podwyższony, przy czym tak określona suma
nie może być niższa niż określona przez walne zgromadzenie suma minimalna ani wyższa niż
określona przez walne zgromadzenie suma maksymalna tego podwyższenia.

Art. 433. [Prawo poboru]

§ 1. Akcjonariusze mają prawo pierwszeństwa objęcia nowych akcji w stosunku do liczby
posiadanych akcji (prawo poboru).

§ 2. W interesie spółki walne zgromadzenie może pozbawić akcjonariuszy prawa poboru akcji
w całości lub w części. Uchwała walnego zgromadzenia wymaga większości co najmniej

czterech piątych głosów. Pozbawienie akcjonariuszy prawa poboru akcji może nastąpić w
przypadku, gdy zostało to zapowiedziane w porządku obrad walnego zgromadzenia. Zarząd
przedstawia walnemu zgromadzeniu pisemną opinię uzasadniającą powody pozbawienia prawa
poboru oraz proponowaną cenę emisyjną akcji bądź sposób jej ustalenia.

§ 3. Przepisów § 2 nie stosuje się, gdy:
1) uchwała o podwyższeniu kapitału stanowi, że nowe akcje mają być objęte w całości przez
instytucję finansową (gwaranta emisji), z obowiązkiem oferowania ich następnie
akcjonariuszom celem umożliwienia im wykonania prawa poboru na warunkach określonych
w uchwale;
2) uchwała stanowi, że nowe akcje mają być objęte przez gwaranta emisji w przypadku, gdy
akcjonariusze, którym służy prawo poboru, nie obejmą części lub wszystkich oferowanych im
akcji.

§ 4. Objęcie akcji przez gwaranta emisji może nastąpić tylko za wkłady pieniężne.

§ 5. Zawarcie z gwarantem emisji umowy, o której mowa w § 3, wymaga zgody walnego
zgromadzenia. Walne zgromadzenie podejmuje uchwałę na wniosek zarządu zaopiniowany
przez radę nadzorczą. Statut lub uchwała walnego zgromadzenia może przewidywać przekazanie
tej kompetencji radzie nadzorczej.

§ 6. Przepisy § 1-5 stosuje się do emisji papierów wartościowych zamiennych na akcje lub
inkorporujących prawo zapisu na akcje.
Oddział 2
Subskrypcja akcji

Art. 434. [Subskrypcja]

§ 1. Akcje, co do których akcjonariuszom służy prawo poboru, zarząd powinien zaoferować w
drodze ogłoszenia.

§ 2. Ogłoszenie powinno zawierać:
1) datę powzięcia uchwały o podwyższeniu kapitału zakładowego;
2) sumę, o jaką kapitał zakładowy ma być podwyższony;
3) liczbę, rodzaj i wartość nominalną akcji podlegających prawu poboru;
4) cenę emisyjną akcji;
5) zasady przydziału akcji dotychczasowym akcjonariuszom;
6) miejsce i termin oraz wysokość wpłat na akcje, a także skutki niewykonania prawa poboru
oraz nieuiszczenia należnych wpłat;

7) termin, z którego upływem zapisujący się na akcje przestaje być zapisem związany, jeżeli
w tym czasie nowa emisja nie będzie zgłoszona do zarejestrowania;
8) termin, do którego akcjonariusze mogą wykonywać prawo poboru akcji; termin ten nie
może być krótszy niż trzy tygodnie od dnia ogłoszenia;
9) termin ogłoszenia przydziału akcji.

§ 3. Jeżeli wszystkie dotychczasowe akcje w spółce są akcjami imiennymi, zarząd może
zrezygnować z dokonywania ogłoszeń. W takim przypadku wszyscy akcjonariusze powinni być
poinformowani o treści ogłoszenia, o którym mowa w § 1, listami poleconymi albo na adresy do
doręczeń elektronicznych. Termin do wykonania prawa poboru nie może być krótszy niż dwa
tygodnie od dnia wysłania zawiadomienia do akcjonariusza listem poleconym albo na adres do
doręczeń elektronicznych.

Art. 435. [Drugi termin poboru]

§ 1. Jeżeli w pierwszym terminie dotychczasowi akcjonariusze nie wykonali prawa poboru
akcji, zarząd ogłasza drugi, co najmniej dwutygodniowy termin poboru pozostałych akcji przez
wszystkich dotychczasowych akcjonariuszy. Przepis art. 434 § 3 zdanie pierwsze i drugie stosuje
się odpowiednio.

§ 2. Drugi przydział akcji nastąpi według następujących zasad:
1) jeżeli liczba zamówień przewyższa liczbę pozostałych do objęcia akcji, każdemu
subskrybentowi należy przyznać taki procent nieobjętych dotychczas akcji, jaki przysługuje
mu w dotychczasowym kapitale zakładowym; pozostałe akcje dzieli się równo w stosunku do
liczby zgłoszeń, z tym że ułamkowe części akcji przypadające poszczególnym
akcjonariuszom uważa się za nieobjęte;
2) liczba akcji przydzielonych akcjonariuszowi zgodnie z pkt 1 nie może być wyższa niż
liczba akcji, na które złożył on zamówienie;
3) pozostałe akcje, nieobjęte zgodnie z pkt 1 i 2, zarząd przydziela według swego uznania,
jednak po cenie nie niższej niż cena emisyjna.

§ 3. Walne zgromadzenie może uchwalić inne zasady przydziału akcji w drugim terminie.

Art. 436. [Wykonanie prawa poboru w ramach oferty publicznej]

§ 1. Wykonanie prawa poboru akcji w ramach oferty publicznej następuje w jednym terminie,
wskazanym w prospekcie albo memorandum informacyjnym, a w razie nieistnienia obowiązku
sporządzenia tych dokumentów - w ogłoszeniu, o którym mowa w art. 434 § 1. Jednakże
wskazany w prospekcie lub memorandum informacyjnym termin, do którego akcjonariusze
mogą wykonywać prawo poboru akcji, nie może być krótszy niż dwa tygodnie od dnia

udostępnienia do publicznej wiadomości odpowiednio tego prospektu albo memorandum
informacyjnego.

§ 2. Akcjonariusze, którym służy prawo poboru akcji, o których mowa w § 1, mogą w terminie
jego wykonania dokonać jednocześnie dodatkowego zapisu na akcje w liczbie nie większej niż
wielkość emisji, w razie niewykonania prawa poboru przez pozostałych akcjonariuszy.

§ 3. Akcje objęte dodatkowym zapisem, o którym mowa w § 2, zarząd przydziela
proporcjonalnie do zgłoszeń.

§ 4. Akcje nieobjęte w trybie określonym w § 2 i § 3 zarząd przydziela według swojego
uznania, jednak po cenie nie niższej niż cena emisyjna.

§ 5. Statut spółki niebędącej spółką publiczną, której akcje są zarejestrowane w depozycie
papierów wartościowych, może stanowić, że wykonywanie prawa poboru z tych akcji następuje
zawsze w jednym terminie. W takim przypadku przepisy § 1-3 stosuje się odpowiednio.

Art. 437. [Zapis na akcje]

§ 1. Zapis na akcje sporządza się w formie pisemnej na formularzu przygotowanym przez
spółkę co najmniej w dwóch egzemplarzach na każdego subskrybenta; jeden egzemplarz
przeznaczony jest dla subskrybenta, drugi dla spółki. Zapis na akcje w postaci elektronicznej
wymaga wypełnienia formularza udostępnionego w systemie teleinformatycznym i opatrzenia
kwalifikowanym podpisem elektronicznym, podpisem zaufanym albo podpisem osobistym.
Zapis subskrypcji powinien być złożony spółce albo osobie przez nią upoważnionej w terminie
podanym w ogłoszeniu, prospekcie albo zawiadomieniu, o którym mowa w art. 434 § 3,
wysłanym listem poleconym albo na adres do doręczeń elektronicznych.

§ 2. Zapisy powinny zawierać:
1) oznaczenie liczby i rodzajów subskrybowanych akcji;
2) wysokość wpłaty dokonanej na akcje;
3) zgodę subskrybenta na brzmienie statutu, jeżeli subskrybent nie jest akcjonariuszem
spółki;
4) podpisy subskrybenta oraz spółki albo innego podmiotu upoważnionego do przyjmowania
zapisów i wpłat na akcje;
5) adres podmiotu upoważnionego do przyjmowania zapisów i wpłat na akcje.

§ 2
1
. W przypadku złożenia zapisu na akcje w postaci elektronicznej przepisu § 2 pkt 4 nie
stosuje się.

§ 3. Przyjęcie zapisu może być poświadczone pieczęcią lub mechanicznie odtwarzanym
podpisem. Przyjęcie zapisu w postaci elektronicznej wymaga poświadczenia przez podmiot

przyjmujący zapis.

§ 4. Zapis na akcje dokonany pod warunkiem lub z zastrzeżeniem terminu jest nieważny.

§ 5. Nieważne jest oświadczenie subskrybenta, które nie zawiera wszystkich danych, o których
mowa w § 2, a w przypadku złożenia zapisu na akcje w postaci elektronicznej nieważne jest
oświadczenie subskrybenta, które nie zawiera wszystkich danych, o których mowa w § 2 pkt 1-3
i 5, oraz nieopatrzone podpisem, o którym mowa w § 1 zdaniu drugim. Dodatkowe
postanowienia nieprzewidziane w formularzu nie wywołują skutków prawnych.

Art. 438. [Termin do zapisu na akcje]

§ 1. Termin do zapisywania się na akcje nie może być dłuższy niż trzy miesiące od dnia
otwarcia subskrypcji.

§ 2. Jeżeli w terminie, o którym mowa w § 1, całość lub co najmniej minimalna liczba
oferowanych akcji nie zostanie subskrybowana i należycie opłacona, podwyższenie kapitału
zakładowego uważa się za niedoszłe do skutku.

§ 3. W terminie dwóch tygodni po upływie terminu zamknięcia subskrypcji zarząd powinien
ogłosić o niedojściu podwyższenia kapitału zakładowego do skutku w pismach, w których były
opublikowane ogłoszenia o subskrypcji, i równocześnie wezwać subskrybentów do odbioru
wpłaconych kwot. Przepis art. 434 § 3 zdanie drugie stosuje się odpowiednio.

§ 4. Termin odbioru wpłaconych kwot nie może być dłuższy niż dwa tygodnie od dnia
ogłoszenia wezwania, o którym mowa w § 3, albo dnia otrzymania wezwania przez
akcjonariusza listem poleconym albo na adres do doręczeń elektronicznych.

Art. 439. [Zamknięcie subskrypcji]

§ 1. Jeżeli co najmniej minimalna liczba akcji przeznaczonych do objęcia została
subskrybowana i należycie opłacona, zarząd powinien dokonać, w terminie dwóch tygodni od
upływu terminu zamknięcia subskrypcji, przydziału akcji subskrybentom zgodnie z ogłoszonymi
zasadami przydziału akcji.

§ 2. Wykazy subskrybentów ze wskazaniem liczby i rodzaju przyznanych każdemu z nich akcji
należy wyłożyć najpóźniej w terminie tygodnia od dnia przydziału akcji i pozostawić do wglądu
w ciągu następnych dwóch tygodni w miejscach, gdzie zapisy były przyjmowane.

§ 3. Osoby, którym akcji nie przydzielono, należy wezwać do odbioru wpłaconych kwot
najpóźniej z upływem dwóch tygodni od dnia zakończenia przydziału akcji. Do terminu odbioru
tych kwot stosuje się odpowiednio przepis art. 438 § 4.

Art. 440. [Elementy wezwania do zapisu]


§ 1. Jeżeli objęcie akcji nowej emisji ma nastąpić w trybie subskrypcji otwartej, ogłoszenie
wzywające do zapisywania się na akcje powinno zawierać dane określone w art. 434 § 2 pkt 1-7
i 9, a także:
1) numer i datę Monitora Sądowego i Gospodarczego, w którym ogłoszono statut;
2) firmę i adres spółki;
3) firmę (nazwę) i adres gwaranta emisji oraz oferowaną mu cenę objęcia akcji, jeżeli spółka
zawarła umowę z gwarantem emisji;
4) firmę (nazwę) i adres podmiotu, przyjmującego zapisy i wpłaty na akcje, jeżeli spółka
udzieliła takiego upoważnienia;
5) termin, do którego subskrybenci mogą dokonywać zapisów na akcje; termin ten nie może
być krótszy niż dwa tygodnie od dnia ogłoszenia.

§ 2. Do subskrypcji otwartej stosuje się ponadto przepisy art. 437-439.

§ 3. Przepisów § 1 oraz art. 434 nie stosuje się do subskrypcji akcji w ramach oferty publicznej
objętej prospektem albo memorandum informacyjnym na podstawie przepisów określonych w

art. 431 § 4.

Art. 441. [Zgłoszenie podwyższenia do sądu rejestrowego]

§ 1. Podwyższenie kapitału zakładowego zarząd zgłasza do sądu rejestrowego.

§ 2. Do zgłoszenia należy dołączyć:
1) uchwałę walnego zgromadzenia o podwyższeniu kapitału zakładowego bądź uchwałę
zarządu, o której mowa w art. 446 § 1;
2) ogłoszenie i wzór zapisu, jeżeli podwyższenie kapitału nastąpiło w drodze subskrypcji
zamkniętej albo otwartej;
3) spis nabywców akcji z uwidocznieniem liczby akcji, przypadających na każdego z nich,
oraz wysokości uiszczonych wpłat;
4) dowód zatwierdzenia zmiany statutu przez właściwy organ władzy publicznej, jeżeli do
zmiany statutu takie zatwierdzenie jest wymagane;
5) oświadczenie wszystkich członków zarządu, że wkłady na akcje zostały wniesione, a w
przypadku gdy wniesienie wkładów niepieniężnych ma nastąpić po zarejestrowaniu
podwyższenia kapitału, że przejście tych wkładów na spółkę jest zapewnione w terminie
określonym w uchwale o podwyższeniu kapitału zakładowego;
6) jeżeli objęcie akcji nastąpiło w trybie subskrypcji prywatnej - umowę objęcia akcji albo, w
przypadku subskrypcji akcji w ramach oferty publicznej objętej prospektem albo
memorandum informacyjnym na podstawie przepisów określonych w art. 431 § 4 - formularz

zapisu na akcje wypełniony przez subskrybenta;
7) oświadczenie zarządu, o którym mowa w art. 310 § 2 w związku z art. 431 § 7, jeśli
zarząd złożył takie oświadczenie.

§ 3. W przypadku objęcia akcji w ramach oferty publicznej objętej prospektem albo
memorandum informacyjnym na podstawie przepisów określonych w art. 431 § 4 należy
dołączyć ten dokument wraz z oświadczeniem zarządu, że dokument został opublikowany
zgodnie z tymi przepisami.

§ 4. Podwyższenie kapitału zakładowego następuje z chwilą wpisania do rejestru.
Oddział 3
Podwyższenie kapitału zakładowego ze środków spółki

Art. 442. [Podwyższenie kapitału ze środków własnych spółki]

§ 1. Walne zgromadzenie może podwyższyć kapitał zakładowy, przeznaczając na to środki z
kapitałów rezerwowych utworzonych z zysku, jeżeli mogą być one użyte na ten cel
(podwyższenie kapitału zakładowego ze środków spółki), w tym także z kapitałów rezerwowych
utworzonych w przypadku określonym w art. 457 § 2, kapitałów rezerwowych utworzonych z
zysku, które zgodnie ze statutem nie mogą być przeznaczone do podziału między akcjonariuszy
oraz z kapitału zapasowego. Należy jednakże pozostawić taką część kapitałów, które mogą być
przeznaczone do podziału, jaka odpowiada niepokrytym stratom oraz akcjom własnym.

§ 2. Uchwała o podwyższeniu kapitału zakładowego ze środków spółki może zostać powzięta,
jeżeli zatwierdzone sprawozdanie finansowe za poprzedni rok obrotowy wykazuje zysk i
sprawozdanie z badania nie zawiera istotnych zastrzeżeń dotyczących sytuacji finansowej spółki.
Jeżeli ostatnie sprawozdanie finansowe zostało sporządzone na dzień bilansowy przypadający co
najmniej na sześć miesięcy od dnia walnego zgromadzenia, na którym przewiduje się powzięcie
takiej uchwały, firma audytorska wybrana do badania sprawozdania finansowego spółki albo
inna firma audytorska wybrana przez radę nadzorczą bada nowy bilans i rachunek zysków i strat
wraz z informacją dodatkową, które powinny być przedstawione na tym zgromadzeniu.

§ 3. Nowe akcje, które mają być przydzielone akcjonariuszom na mocy uchwały walnego
zgromadzenia, nie wymagają objęcia, z uwzględnieniem przepisów art. 443 § 2.

Art. 443. [Proporcjonalność przydziału akcji]

§ 1. Akcje przydzielone w trybie art. 442 przysługują akcjonariuszom w stosunku do ich
udziałów w dotychczasowym kapitale zakładowym. Odmienne postanowienia statutu lub
uchwały są nieważne.


§ 2. Jeżeli akcjonariuszom miałyby przypaść części ułamkowe akcji, wówczas walne
zgromadzenie może powziąć uchwałę o:
1) emisji i przyznaniu akcjonariuszom akcji, które nie są pokryte w pełni ze środków spółki,
pod warunkiem uiszczenia przez nich dopłat do pełnej ceny emisyjnej, albo
2) wypłacie akcjonariuszom stosownych kwot, stanowiących różnicę między ceną emisyjną a
wartością nominalną przysługujących im, lecz nieobjętych, części ułamkowych akcji.

§ 3. Jeżeli akcje, o których mowa w § 2 pkt 1, nie zostaną objęte w całości, zarząd dokona
stosownych wypłat na rzecz uprawnionych akcjonariuszy, zgodnie z § 2 pkt 2. Wypłaty nie
mogą przewyższać jednej dziesiątej łącznej wartości nominalnej akcji przydzielonych
akcjonariuszom zgodnie z art. 442.

§ 4. (uchylony).
Rozdział 5
Kapitał docelowy
Warunkowe podwyższenie kapitału zakładowego
Podwyższenie kapitału zakładowego w drodze zamiany obligacji kapitałowych na akcje

Art. 444. [Kapitał docelowy w spółce akcyjnej]

§ 1. Statut może upoważnić zarząd na okres nie dłuższy niż trzy lata do podwyższenia kapitału
zakładowego na zasadach określonych w niniejszym rozdziale. Zarząd może wykonać przyznane
mu upoważnienie przez dokonanie jednego albo kilku kolejnych podwyższeń kapitału
zakładowego w granicach określonych w § 3 (kapitał docelowy).

§ 2. Upoważnienie zarządu do podwyższenia kapitału zakładowego może zostać udzielone na
kolejne okresy, nie dłuższe jednak niż trzy lata. Udzielenie upoważnienia wymaga zmiany statutu.

§ 3. Wysokość kapitału docelowego nie może przekraczać trzech czwartych kapitału
zakładowego na dzień udzielenia upoważnienia zarządowi.

§ 4. Zarząd może przyznać akcje tylko w zamian za wkłady pieniężne, chyba że upoważnienie do
podwyższenia kapitału zakładowego przewiduje możliwość objęcia akcji za wkłady niepieniężne.

§ 5. Upoważnienie zarządu do podwyższenia kapitału nie może obejmować uprawnienia do
podwyższenia kapitału ze środków własnych spółki.

§ 6. Zarząd nie może przyznawać akcji uprzywilejowanych ani uprawnień, o których mowa w art.
354.

§ 7. Upoważnienie zarządu do podwyższenia kapitału zakładowego może przewidywać
emitowanie warrantów subskrypcyjnych, o których mowa w art. 453 § 2, z terminem wykonania

prawa zapisu upływającym nie później niż okres, na który zostało udzielone upoważnienie. Do
emisji warrantów subskrypcyjnych przez zarząd stosuje się przepisy art. 447.

Art. 445. [Kwalifikowana większość głosów]

§ 1. Uchwała walnego zgromadzenia w sprawie zmiany statutu przewidująca upoważnienie
zarządu do podwyższenia kapitału zakładowego w granicach kapitału docelowego wymaga
większości trzech czwartych głosów. Powzięcie uchwały wymaga obecności akcjonariuszy
reprezentujących co najmniej połowę kapitału zakładowego, a w odniesieniu do spółki publicznej,
co najmniej jedną trzecią kapitału zakładowego. Uchwała powinna być umotywowana.

§ 2. Jeżeli walne zgromadzenie, zwołane w celu powzięcia uchwały w sprawie kapitału
docelowego, nie odbyło się z powodu braku kworum określonego w § 1, można zwołać kolejne
walne zgromadzenie, podczas którego do powzięcia uchwały wymagana jest obecność
akcjonariuszy reprezentujących co najmniej jedną trzecią kapitału zakładowego spółki.

§ 3. Uchwała walnego zgromadzenia spółki publicznej, o której mowa w § 2, może być powzięta
bez względu na liczbę akcjonariuszy obecnych na zgromadzeniu, chyba że statut stanowi inaczej.

Art. 446. [Uchwała zarządu o podwyższeniu kapitału]

§ 1. Uchwała zarządu podjęta w granicach statutowego upoważnienia zastępuje uchwałę walnego
zgromadzenia o podwyższeniu kapitału zakładowego. Zarząd decyduje o wszystkich sprawach
związanych z podwyższeniem kapitału zakładowego, chyba że przepisy niniejszego rozdziału lub
upoważnienie udzielone zarządowi zawierają odmienne postanowienia.

§ 2. Uchwały zarządu w sprawach ustalenia ceny emisyjnej oraz przyznania akcji w zamian za
wkłady niepieniężne wymagają zgody rady nadzorczej, chyba że statut stanowi inaczej.

§ 3. Uchwała, o której mowa w § 1, wymaga formy aktu notarialnego.

Art. 447. [Pozbawienie prawa poboru akcji]

§ 1. Pozbawienie prawa poboru w całości lub w części dotyczące każdego podwyższenia kapitału
zakładowego w granicach kapitału docelowego wymaga uchwały walnego zgromadzenia
powziętej zgodnie z art. 433 § 2. Statut może upoważniać zarząd do pozbawienia prawa poboru w
całości lub w części za zgodą rady nadzorczej.

§ 2. Powzięcie przez walne zgromadzenie uchwały zmieniającej statut, która przewiduje
przyznanie zarządowi kompetencji do pozbawienia prawa poboru akcji w całości lub w części za
zgodą rady nadzorczej, wymaga spełnienia warunków określonych w art. 433 § 2.

Art. 447
1
. [Ogłoszenia spółki w razie braku badania aportu]
Jeżeli odstąpiono od badania przez biegłego rewidenta wkładów niepieniężnych, o których mowa

w art. 312
1
, spółka ogłasza, przed wniesieniem wkładów, datę podjęcia uchwały o podwyższeniu
kapitału zakładowego w granicach kapitału docelowego oraz informacje wskazane w art. 312
1 

§ 5.
W terminie miesiąca od dnia wniesienia wkładów spółka ogłasza oświadczenie stwierdzające brak
nadzwyczajnych bądź nowych okoliczności wpływających na wycenę wkładów niepieniężnych.

Art. 448. [Warunkowe podwyższenie kapitału zakładowego w spółce akcyjnej]

§ 1. Walne zgromadzenie może uchwalić podwyższenie kapitału zakładowego z zastrzeżeniem,
że osoby, którym przyznano prawo do objęcia akcji, wykonają je na warunkach określonych w
uchwale w trybie określonym w art. 448-452 (warunkowe podwyższenie kapitału zakładowego).

§ 2. Uchwała o warunkowym podwyższeniu kapitału zakładowego może zostać powzięta w celu:
1) przyznania praw do objęcia akcji przez obligatariuszy obligacji zamiennych lub obligacji z
prawem pierwszeństwa albo
2) przyznania praw do objęcia akcji pracownikom, członkom zarządu lub rady nadzorczej w
zamian za wkłady niepieniężne, stanowiące wierzytelności, jakie przysługują im z tytułu
nabytych uprawnień do udziału w zysku spółki lub spółki zależnej, albo
3) przyznania praw do objęcia akcji przez posiadaczy warrantów subskrypcyjnych, o których
mowa w art. 453 § 2.

§ 3. Wartość nominalna warunkowego podwyższenia kapitału zakładowego nie może
przekraczać dwukrotności kapitału zakładowego z chwili podejmowania uchwały, o której mowa
w § 1.

§ 4. Podwyższenie kapitału zakładowego w celu przyznania praw do objęcia akcji, o których
mowa w § 2, może nastąpić wyłącznie w trybie warunkowego podwyższenia kapitału
zakładowego, z uwzględnieniem przepisów o obligacjach.

Art. 449. [Elementy uchwały o warunkowym podwyższeniu kapitału zakładowego w spółce
akcyjnej]

§ 1. Do uchwały walnego zgromadzenia w sprawie warunkowego podwyższenia kapitału
zakładowego stosuje się przepisy art. 445. Uchwała powinna określać w szczególności:
1) wartość nominalną warunkowego podwyższenia kapitału zakładowego;
2) cel warunkowego podwyższenia kapitału zakładowego;
3) termin wykonania prawa objęcia akcji;
4) określenie grona osób uprawnionych do objęcia akcji.

§ 2. Do wkładów wnoszonych przez obligatariuszy obligacji zamiennych nie stosuje się
przepisów dotyczących wkładów niepieniężnych.


§ 3. Jeżeli uchwała o warunkowym podwyższeniu kapitału zakładowego przewiduje
obejmowanie akcji w zamian za wkłady niepieniężne, powinny być one poddane badaniu przez
biegłego rewidenta. Sąd rejestrowy oddala wniosek o rejestrację podwyższenia kapitału
zakładowego, jeżeli wartość wkładu jest niższa co najmniej o jedną piątą od ceny emisyjnej akcji,
które mają być obejmowane za wkłady niepieniężne. Przepisy art. 311 § 1 oraz art. 312 i art. 312
1
stosuje się odpowiednio.

§ 4. W przypadku warunkowego podwyższenia kapitału zakładowego w celu oferowania akcji
obligatariuszom obligacji zamiennych nie stosuje się przepisu art. 431 § 3.

Art. 450. [Elementy zgłoszenia uchwały o warunkowym podwyższeniu kapitału
zakładowego w spółce akcyjnej]

§ 1. Warunkowe podwyższenie kapitału zakładowego zarząd zgłasza do sądu rejestrowego. Do
zgłoszenia należy dołączyć:
1) dokumenty określone w art. 441 § 2 pkt 2 i 4;
2) uchwałę w sprawie warunkowego podwyższenia kapitału zakładowego;
3) sprawozdanie zarządu i opinię biegłego rewidenta, jeżeli objęcie akcji następuje w zamian
za wkłady niepieniężne;
4) uchwałę walnego zgromadzenia w sprawie emisji warrantów subskrypcyjnych, jeżeli
warunkowe podwyższenie kapitału zakładowego uchwalone zostało w celu określonym w art.
448 § 2 pkt 3.

§ 2. Uchwała o warunkowym podwyższeniu kapitału zakładowego powinna zostać ogłoszona
przez zarząd najpóźniej w terminie sześciu tygodni od dnia wpisu do rejestru warunkowego
podwyższenia kapitału zakładowego.

Art. 451. [Oświadczenie o objęciu akcji]

§ 1. Osoby uprawnione do objęcia akcji, określone w uchwale walnego zgromadzenia, obejmują
akcje w warunkowo podwyższonym kapitale zakładowym w drodze pisemnego oświadczenia na
formularzach przygotowanych przez spółkę. Do oświadczeń tych stosuje się odpowiednio przepisy

art. 437.

§ 2. Po zarejestrowaniu warunkowego podwyższenia kapitału zakładowego następuje przyznanie
akcji zgodnie z uchwałą, o której mowa w art. 449 § 1, i oświadczeniem osoby uprawnionej do
objęcia akcji. Przyznanie akcji staje się skuteczne z chwilą dokonania wpisu w rejestrze
akcjonariuszy, a w przypadku spółki, której akcje są zarejestrowane w depozycie papierów
wartościowych - z chwilą ich zapisania na rachunku papierów wartościowych lub rachunku
zbiorczym.


§ 3. Akcje mogą być przyznane tylko tym akcjonariuszom, którzy wnieśli w pełni wkłady.
Przepisów art. 309 § 3 i 4 nie stosuje się.

§ 4. Akcje przyznane z naruszeniem przepisów § 1-3 są nieważne.

Art. 452. [Wydanie dokumentów akcji, zgłoszenie do sądu wykazu objętych akcji]

§ 1. Wraz z przyznaniem akcji zgodnie z art. 451 § 2 i 3 następuje nabycie praw z akcji i
podwyższenie kapitału zakładowego spółki o sumę równą wartości nominalnej akcji objętych na
podstawie uchwały o warunkowym podwyższeniu kapitału zakładowego.

§ 2. W terminie trzydziestu dni po upływie każdego roku kalendarzowego zarząd zgłasza do sądu
rejestrowego wykaz akcji objętych w danym roku celem uaktualnienia wpisu kapitału
zakładowego.

§ 3. Do zgłoszenia należy dołączyć wykaz osób, które wykonały prawo objęcia akcji. Wykaz
powinien zawierać nazwiska i imiona albo firmy (nazwy) akcjonariuszy, liczbę objętych przez nich
akcji oraz wartość wniesionych przez każdego akcjonariusza wkładów. Ponadto do zgłoszenia
należy dołączyć oświadczenie zarządu, że akcje zostały przyznane akcjonariuszom, którzy wnieśli
pełne wkłady.

§ 4. Zarząd spółki publicznej dokonuje zgłoszenia, o którym mowa w § 2 i 3, w terminie tygodnia
po upływie każdego kolejnego miesiąca, licząc od dnia przyznania pierwszej akcji, zgodnie z § 1.
Jeżeli w danym miesiącu nie przyznano akcji w trybie warunkowego podwyższenia kapitału
zakładowego, zarząd zawiadamia o tym sąd rejestrowy.

Art. 453. [Odpowiednie stosowanie przepisów]

§ 1. Do docelowego i warunkowego podwyższenia kapitału zakładowego stosuje się
odpowiednio przepisy rozdziału 4, chyba że przepisy niniejszego rozdziału stanowią inaczej.

§ 2. W celu podwyższenia kapitału zakładowego zgodnie z przepisami niniejszego rozdziału
spółka może emitować papiery wartościowe imienne lub na okaziciela uprawniające ich
posiadacza do zapisu lub objęcia akcji, z wyłączeniem prawa poboru (warranty subskrypcyjne).

§ 3. Uchwała o emisji warrantów subskrypcyjnych powinna określać:
1) uprawnionych do objęcia warrantów subskrypcyjnych;
2) cenę emisyjną lub sposób jej ustalenia, jeżeli warranty subskrypcyjne mają być emitowane
odpłatnie;
3) liczbę akcji przypadających na jeden warrant subskrypcyjny;
4) termin wykonania prawa z warrantu, z tym że nie może on być dłuższy niż 10 lat.

Art. 454. [Nienaruszalność kompetencji walnego zgromadzenia]

Przepisy o kapitale docelowym i warunkowym nie naruszają kompetencji walnego zgromadzenia
do zwykłego podwyższenia kapitału zakładowego w trybie określonym w art. 431 w okresie
korzystania przez zarząd z uprawnień określonych w niniejszym rozdziale.

Art. 454
1
. [Podwyższenie kapitału zakładowego w drodze zamiany obligacji kapitałowych
na akcje]

§ 1. Walne zgromadzenie może uchwalić podwyższenie kapitału zakładowego w drodze zamiany
obligacji kapitałowych, o których mowa w art. 27a ustawy z dnia 15 stycznia 2015 r. o obligacjach
(Dz. U. z 2022 r. poz. 2244 oraz z 2023 r. poz. 825 i 1723), na akcje w przypadku wystąpienia
zdarzenia inicjującego, o którym mowa w:
1) art. 54 ust. 1 rozporządzenia Parlamentu Europejskiego i Rady (UE) nr 575/2013 z dnia 26
czerwca 2013 r. w sprawie wymogów ostrożnościowych dla instytucji kredytowych oraz
zmieniającego rozporządzenie (UE) nr 648/2012 (Dz. Urz. UE L 176 z 27.06.2013, str. 1, z
późn. zm.),
2) art. 71 ust. 8 rozporządzenia delegowanego Komisji (UE) nr 2015/35 z dnia 10 października
2014 r. uzupełniającego dyrektywę Parlamentu Europejskiego i Rady nr 2009/138/WE w
sprawie podejmowania i prowadzenia działalności ubezpieczeniowej i reasekuracyjnej
(Wypłacalność II) (Dz. Urz. UE L 12 z 17.01.2015, str. 1, z późn. zm.)
- zwanego dalej "zdarzeniem inicjującym", na zasadach określonych w warunkach emisji
(podwyższenie kapitału zakładowego w drodze zamiany obligacji kapitałowych na akcje).

§ 2. Uchwała walnego zgromadzenia w sprawie podwyższenia kapitału zakładowego w drodze
zamiany obligacji kapitałowych na akcje zawiera upoważnienie zarządu do podjęcia uchwały o
przyznaniu akcji w przypadku wystąpienia zdarzeń, o których mowa w § 1. Udzielenie
upoważnienia wymaga zmiany statutu.

§ 3. Zarząd nie może przyznawać akcji uprzywilejowanych ani uprawnień, o których mowa w art.
354.

§ 4. Podwyższenie kapitału zakładowego w celu przyznania akcji w zamian za obligacje
kapitałowe może nastąpić wyłącznie w trybie podwyższenia kapitału zakładowego w drodze
zamiany obligacji kapitałowych na akcje, z uwzględnieniem przepisów ustawy z dnia 15 stycznia
2015 r. o obligacjach.

Art. 454
2
. [Wymagania w zakresie uchwały w sprawie podwyższenia kapitału zakładowego
w drodze zamiany obligacji kapitałowych na akcje]

§ 1. Uchwała walnego zgromadzenia w sprawie podwyższenia kapitału zakładowego w drodze
zamiany obligacji kapitałowych na akcje wymaga większości trzech czwartych głosów.


§ 2. Uchwała określa w szczególności:
1) maksymalną wartość nominalną podwyższenia kapitału zakładowego;
2) cel podwyższenia kapitału zakładowego;
3) osoby uprawnione do akcji;
4) rodzaj emitowanych akcji.

§ 3. Do wkładów wnoszonych przez obligatariuszy obligacji kapitałowych nie stosuje się
przepisów dotyczących wkładów niepieniężnych.

§ 4. Nowe akcje przyznane podmiotom uprawnionym na mocy uchwały zarządu nie wymagają
objęcia i mogą być przyznane wyłącznie w zamian za obligacje kapitałowe, które zostały w pełni
opłacone.

Art. 454
3
. [Zgłoszenie do sądu rejestrowego podwyższenia kapitału zakładowego w drodze
zamiany obligacji kapitałowych na akcje]

§ 1. Podwyższenie kapitału zakładowego w drodze zamiany obligacji kapitałowych na akcje
zarząd zgłasza do sądu rejestrowego. Do zgłoszenia należy dołączyć uchwałę w sprawie
podwyższenia kapitału zakładowego w drodze zamiany obligacji kapitałowych na akcje oraz
uchwałę o emisji obligacji kapitałowych.

§ 2. Uchwałę w sprawie podwyższenia kapitału zakładowego w drodze zamiany obligacji
kapitałowych na akcje zarząd ogłasza najpóźniej w terminie sześciu tygodni od dnia wpisu do
rejestru podwyższenia kapitału zakładowego.

Art. 454
4
. [Przyznanie akcji]

§ 1. W terminie 21 dni od dnia wystąpienia zdarzenia inicjującego zarząd podejmuje uchwałę o
przyznaniu akcji na zasadach określonych w warunkach emisji obligacji kapitałowych podmiotom
uprawnionym na dzień wyrejestrowania tych obligacji z depozytu papierów wartościowych oraz
zawiadamia o jej podjęciu podmiot, w którym te obligacje zostały zarejestrowane.

§ 2. Przyznanie akcji staje się skuteczne z chwilą dokonania wpisu w rejestrze akcjonariuszy, a w
przypadku spółki, której akcje są zarejestrowane w depozycie papierów wartościowych - z chwilą
ich zapisania na rachunku papierów wartościowych lub rachunku zbiorczym.

§ 3. Wraz z przyznaniem akcji następuje nabycie praw z akcji i podwyższenie kapitału
zakładowego spółki o sumę równą wartości nominalnej akcji przyznanych na podstawie uchwały,
o której mowa w § 1.

§ 4. W terminie 14 dni od dnia przyznania akcji zarząd zgłasza uchwałę o przyznaniu akcji do
sądu rejestrowego wraz z wykazem przyznanych na jej podstawie akcji. Wykaz zawiera nazwiska i
imiona albo firmy (nazwy) akcjonariuszy oraz liczbę przyznanych im akcji. Do zgłoszenia należy

dołączyć oświadczenie zarządu, że akcje zostały przyznane w zamian za obligacje kapitałowe,
które zostały w pełni opłacone.

Art. 454
5
. [Informacje przekazywane spółce przez uczestników depozytu papierów
wartościowych w związku z przyznaniem akcji]

§ 1. W przypadku podjęcia przez zarząd uchwały o przyznaniu akcji uczestnicy depozytu
papierów wartościowych przekazują spółce w terminie wskazanym przez podmiot, w którym
obligacje zostały zarejestrowane, nazwiska i imiona albo firmy (nazwy) obligatariuszy oraz adresy
ich miejsca zamieszkania albo siedziby albo inne adresy do doręczeń, albo adresy do doręczeń
elektronicznych, ze wskazaniem liczby obligacji posiadanych przez każdego z nich. Informacje te
są sporządzane według stanu na dzień wyrejestrowania obligacji z depozytu papierów
wartościowych.

§ 2. W przypadku gdy ewidencja osób uprawnionych z papierów wartościowych, o której mowa
w art. 7a ustawy z dnia 29 lipca 2005 r. o obrocie instrumentami finansowymi, nie została jeszcze
przekazana do depozytu papierów wartościowych, informacje, o których mowa w § 1, przekazuje
spółce agent emisji.

§ 3. W przypadku gdy rejestr osób uprawnionych z papierów wartościowych, o którym mowa w

art. 7aa ustawy z dnia 29 lipca 2005 r. o obrocie instrumentami finansowymi, nie został jeszcze
wydany innemu systemowi rejestracji zgodnie z art. 5 ust. 1a tej ustawy, informacje, o których
mowa w § 1, przekazuje spółce podmiot prowadzący rejestr.

§ 4. W przypadku gdy akcje spółki są rejestrowane w rejestrze akcjonariuszy, spółka przekazuje
podmiotowi prowadzącemu rejestr akcjonariuszy dane osobowe, o których mowa w § 1, ze
wskazaniem liczby akcji, w celu zapisania akcji w tym rejestrze.

Art. 454
6
. [Uzupełniające stosowanie przepisów o zwykłym podwyższeniu kapitału
zakładowego. Podwyższenie kapitału zakładowego w drodze zamiany obligacji kapitałowych
na akcje a kompetencje walnego zgromadzenia do zwykłego podwyższenia kapitału
zakładowego]

§ 1. Do podwyższenia kapitału zakładowego w drodze zamiany obligacji kapitałowych na akcje
stosuje się odpowiednio przepisy rozdziału 4, chyba że przepisy niniejszego rozdziału stanowią
inaczej.

§ 2. Przepisy o podwyższeniu kapitału zakładowego w drodze zamiany obligacji kapitałowych na
akcje nie naruszają kompetencji walnego zgromadzenia do zwykłego podwyższenia kapitału
zakładowego w trybie określonym w art. 431 w okresie korzystania przez zarząd z uprawnień
określonych w niniejszym rozdziale.

Rozdział 6
Obniżenie kapitału zakładowego

Art. 455. [Obniżenie kapitału zakładowego]

§ 1. Kapitał zakładowy obniża się, w drodze zmiany statutu, przez zmniejszenie wartości
nominalnej akcji, połączenie akcji lub umorzenie części akcji oraz w przypadku podziału przez
wydzielenie albo podziału przez wyodrębnienie.

§ 2. Uchwała o obniżeniu kapitału zakładowego oraz ogłoszenie o zwołaniu walnego
zgromadzenia powinny określać cel obniżenia, kwotę, o którą kapitał zakładowy ma być obniżony,
jak również sposób obniżenia.

§ 3. W przypadku umorzenia akcji w trybie art. 359 § 7 lub art. 363 § 5 uchwałę walnego
zgromadzenia zastępuje uchwała zarządu zaprotokołowana przez notariusza.

§ 4. Przepisy niniejszego działu dotyczące najniższej wysokości kapitału zakładowego oraz akcji
stosuje się do obniżenia kapitału zakładowego.

§ 5. Uchwała o obniżeniu kapitału zakładowego nie może być zgłoszona do sądu rejestrowego po
upływie sześciu miesięcy od dnia jej powzięcia, a w przypadku gdy równocześnie z obniżeniem
kapitału zakładowego następuje jego podwyższenie co najmniej do pierwotnej wysokości w
drodze nowej emisji akcji od dnia ustalonego zgodnie z art. 431 § 4.

Art. 456. [Postępowanie konwokacyjne]

§ 1. O uchwalonym obniżeniu kapitału zakładowego zarząd niezwłocznie ogłasza, wzywając
wierzycieli do zgłoszenia roszczeń wobec spółki w terminie trzech miesięcy od dnia ogłoszenia.

§ 2. Spółka zaspokaja roszczenia wymagalne, zgłoszone w terminie określonym w § 1.
Wierzyciele mogą ponadto żądać zabezpieczenia roszczeń niewymagalnych, powstałych przed
dniem ogłoszenia uchwały o obniżeniu kapitału zakładowego i zgłoszonych w terminie
określonym w § 1, jeżeli uprawdopodobnią, że obniżenie zagraża zaspokojeniu tych roszczeń oraz
że nie otrzymali od spółki zabezpieczenia. Zabezpieczenie następuje przez złożenie stosownej
sumy pieniężnej do depozytu sądowego, a z ważnych powodów także w inny sposób.

§ 3. Roszczenia przysługujące akcjonariuszom z tytułu obniżenia kapitału zakładowego mogą
być zaspokojone przez spółkę najwcześniej po upływie sześciu miesięcy od dnia ogłoszenia wpisu
obniżenia kapitału zakładowego do rejestru.

Art. 457. [Wyjątki od obowiązku wezwania wierzycieli]

§ 1. Przepisów art. 456 nie stosuje się, jeżeli:
1) pomimo obniżenia kapitału zakładowego nie zwraca się akcjonariuszom wniesionych przez

nich wkładów na akcje, ani też nie zostają oni zwolnieni od wniesienia wkładów na kapitał
zakładowy, a równocześnie z jego obniżeniem następuje podwyższenie kapitału zakładowego
co najmniej do pierwotnej wysokości w drodze nowej emisji, której akcje zostaną w całości
opłacone, albo
2) obniżenie kapitału zakładowego ma na celu wyrównanie poniesionych strat lub
przeniesienie określonych kwot do kapitału rezerwowego, o którym mowa w § 2 zdanie
pierwsze, albo
3) obniżenie kapitału zakładowego następuje w przypadkach, o których mowa w art. 363 § 5.

§ 2. W przypadku obniżenia kapitału zakładowego zgodnie z § 1 pkt 2 i 3 oraz w przypadku
określonym w art. 360 § 2, kwoty uzyskane z obniżenia kapitału zakładowego przelewa się na
osobny kapitał rezerwowy; kapitał ten może być wykorzystany jedynie na pokrycie strat. W
przypadku, o którym mowa w § 1 pkt 1, jeżeli o przeznaczeniu kwot uzyskanych z obniżenia
kapitału zakładowego nie postanowiono w uchwale o obniżeniu kapitału, zwiększają one kapitał
zapasowy.

§ 3. W przypadkach obniżenia kapitału zakładowego, określonych w § 1 pkt 2 i 3, wyłączenie art.
456 jest skuteczne tylko wówczas, gdy po obniżeniu kapitału zakładowego wysokość kapitału
rezerwowego, o którym mowa w § 2 zdanie pierwsze, nie przekroczy 10% obniżonego kapitału
zakładowego. Przy obliczaniu wysokości kapitału rezerwowego nie uwzględnia się tej jego części,
w jakiej został on utworzony lub zwiększony w przypadkach określonych w art. 360 § 2.

Art. 458. [Elementy zgłoszenia obniżenia kapitału do sądu rejestrowego]

§ 1. Obniżenie kapitału zakładowego zarząd zgłasza do sądu rejestrowego.

§ 2. Do zgłoszenia należy dołączyć:
1) uchwałę walnego zgromadzenia albo zarządu o obniżeniu kapitału zakładowego;
2) dowód zatwierdzenia zmiany statutu przez właściwy organ władzy publicznej, jeżeli do
zmiany statutu takie zatwierdzenie jest wymagane;
3) dowody należytego wezwania wierzycieli;
4) oświadczenie wszystkich członków zarządu stwierdzające, że wierzyciele, którzy zgłosili
roszczenia wobec spółki w terminie określonym w art. 456 § 1, zostali zaspokojeni lub uzyskali
zabezpieczenie.

§ 3. Przepisów § 2 pkt 3 i 4 nie stosuje się w przypadkach określonych w art. 360 § 2 i art. 457 §
1. W tych przypadkach do zgłoszenia należy dołączyć oświadczenie wszystkich członków zarządu,
w formie aktu notarialnego, o spełnieniu wszystkich warunków obniżenia kapitału zakładowego
przewidzianych w ustawie i statucie oraz uchwale o obniżeniu kapitału zakładowego.

Rozdział 7
Rozwiązanie i likwidacja spółki

Art. 459. 
4 
[Przyczyny rozwiązania spółki]
Rozwiązanie spółki powodują:
1) przyczyny przewidziane w statucie;
2) uchwała walnego zgromadzenia o rozwiązaniu spółki albo o przeniesieniu siedziby spółki za
granicę, chyba że przeniesienie siedziby ma nastąpić do innego państwa członkowskiego Unii
Europejskiej lub państwa-strony umowy o Europejskim Obszarze Gospodarczym, a prawo tego
państwa to dopuszcza;
3) ogłoszenie upadłości spółki;
4) inne przyczyny przewidziane prawem.

Art. 460. 
5 
[Cofnięcie skutków rozwiązania spółki]

§ 1. Do dnia złożenia wniosku o wykreślenie spółki z rejestru rozwiązaniu może zapobiec
uchwała walnego zgromadzenia powzięta wymaganą dla zmiany statutu większością głosów,
oddanych w obecności akcjonariuszy reprezentujących co najmniej połowę kapitału zakładowego.

§ 2. Przepisu § 1 nie stosuje się w przypadku, gdy rozwiązanie następuje z mocy prawomocnego
orzeczenia sądowego.

Art. 461. 
6 
[Otwarcie likwidacji, firma w likwidacji]

§ 1. Otwarcie likwidacji następuje z dniem uprawomocnienia się orzeczenia o rozwiązaniu spółki
przez sąd, powzięcia przez walne zgromadzenie uchwały o rozwiązaniu spółki lub zaistnienia innej
przyczyny jej rozwiązania.

§ 2. Likwidację prowadzi się pod firmą spółki z dodaniem oznaczenia "w likwidacji".

§ 3. W czasie prowadzenia likwidacji spółka zachowuje osobowość prawną.

Art. 462. 
7 
[Odpowiednie stosowanie przepisów w czasie likwidacji]

§ 1. Do spółki w okresie likwidacji stosuje się przepisy dotyczące organów spółki, praw i
obowiązków akcjonariuszy oraz inne przepisy niniejszego działu, jeżeli przepisy niniejszego
rozdziału nie stanowią inaczej lub z celu likwidacji nie wynika co innego.

§ 2. W okresie likwidacji nie można, nawet częściowo, wypłacać akcjonariuszom zysków ani
dokonywać podziału majątku spółki przed spłaceniem wszystkich zobowiązań.

Art. 463. 
8 
[Likwidatorzy]


§ 1. Likwidatorami są członkowie zarządu, chyba że statut lub uchwała walnego zgromadzenia
stanowi inaczej.

§ 2. Na wniosek akcjonariuszy reprezentujących co najmniej jedną dziesiątą kapitału
zakładowego sąd rejestrowy może uzupełnić liczbę likwidatorów, ustanawiając jednego lub dwóch
likwidatorów.

§ 3. Jeżeli o likwidacji orzeka sąd, może on jednocześnie ustanowić likwidatorów.

§ 3
1
. Sposób reprezentacji spółki w okresie likwidacji określa się w statucie spółki, uchwale
walnego zgromadzenia albo orzeczeniu sądu. W każdym przypadku sąd może zmienić sposób
reprezentacji spółki w okresie likwidacji.

§ 4. Na wniosek osób mających w tym interes prawny sąd rejestrowy może, z ważnych
powodów, odwołać likwidatorów i ustanowić innych. Likwidatorów ustanowionych przez sąd
tylko sąd może odwołać.

§ 5. Sąd, który ustanowił likwidatorów, określa wysokość ich wynagrodzenia.

Art. 464. 
9 
[Zgłoszenie likwidacji do sądu rejestrowego]

§ 1. Otwarcie likwidacji, nazwiska i imiona likwidatorów oraz ich adresy albo adresy do
doręczeń albo adresy do doręczeń elektronicznych, sposób reprezentacji spółki przez likwidatorów
i wszelkie w tym względzie zmiany należy zgłosić, nawet gdyby nie nastąpiła żadna zmiana w
dotychczasowej reprezentacji spółki. Każdy likwidator ma prawo i obowiązek dokonania tego
zgłoszenia.

§ 2. (uchylony).

§ 3. Wpis likwidatorów ustanowionych przez sąd i wykreślenie likwidatorów odwołanych przez
sąd następuje z urzędu.

§ 4. W przypadku uchylenia likwidacji likwidatorzy powinni tę okoliczność zgłosić do sądu
rejestrowego w celu wpisania do rejestru.

Art. 465. 
10 
[Wezwanie wierzycieli]

§ 1. Likwidatorzy powinni ogłosić dwukrotnie o rozwiązaniu spółki i otwarciu likwidacji,
wzywając wierzycieli do zgłoszenia ich wierzytelności w terminie sześciu miesięcy od dnia
ostatniego ogłoszenia.

§ 2. Ogłoszenia, o których mowa w § 1, nie mogą być dokonywane w odstępie czasu dłuższym
niż miesiąc ani krótszym niż dwa tygodnie.

Art. 466. 
11 
[Odpowiednie stosowanie przepisów o zarządzie]
Do likwidatorów stosuje się przepisy dotyczące członków zarządu, chyba że przepisy niniejszego

rozdziału stanowią inaczej.

Art. 467. 
12 
[Bilans likwidacyjny spółki]

§ 1. Likwidatorzy powinni sporządzić bilans otwarcia likwidacji. Bilans ten likwidatorzy składają
walnemu zgromadzeniu do zatwierdzenia.

§ 2. Likwidatorzy powinni po upływie każdego roku obrotowego składać walnemu zgromadzeniu
sprawozdanie ze swej działalności oraz sprawozdanie finansowe.

§ 3. Do bilansu likwidacyjnego należy przyjąć wszystkie składniki aktywów według ich wartości
zbywczej.

Art. 468. 
13 
[Czynności likwidacyjne]

§ 1. Likwidatorzy powinni zakończyć interesy bieżące spółki, ściągnąć wierzytelności, wypełnić
zobowiązania i upłynnić majątek spółki (czynności likwidacyjne). Nowe interesy mogą
podejmować tylko wówczas, gdy to jest potrzebne do ukończenia spraw w toku. Nieruchomości
mogą być zbywane w drodze publicznej licytacji, a z wolnej ręki - jedynie na mocy uchwały
walnego zgromadzenia i po cenie nie niższej od uchwalonej przez zgromadzenie.

§ 2. W stosunku wewnętrznym likwidatorzy są zobowiązani stosować się do uchwał walnego
zgromadzenia. Zasady tej nie stosuje się do likwidatorów ustanowionych przez sąd.

Art. 469. 
14 
[Kompetencje likwidatorów]

§ 1. W granicach swoich kompetencji określonych w art. 468 likwidatorzy mają prawo
prowadzenia spraw oraz reprezentowania spółki.

§ 2. Ograniczenia kompetencji likwidatorów nie mają skutku prawnego wobec osób trzecich.

§ 3. Wobec osób trzecich działających w dobrej wierze uważa się czynności podjęte przez
likwidatorów za czynności likwidacyjne.

Art. 470. 
15 
[Wpływ likwidacji na prokurę]

§ 1. Otwarcie likwidacji powoduje wygaśnięcie prokury.

§ 2. W okresie likwidacji nie może być ustanowiona prokura.

Art. 471. 
16 
[Ściągnięcie wpłat od akcjonariuszy]
Jeżeli kapitału zakładowego nie wpłacono całkowicie, a majątek spółki nie wystarcza na pokrycie
jej zobowiązań, likwidatorzy powinni ściągnąć od każdego akcjonariusza, poczynając od akcji
nieuprzywilejowanych co do podziału majątku, wpłaty należności w takiej wysokości, jakiej
potrzeba do pokrycia zobowiązań.

Art. 472. 
17 
[Ściągnięcie dalszych wpłat od akcjonariuszy]

Jeżeli majątek spółki nie wystarcza na zwrot sum wpłaconych na akcje uprzywilejowane co do
podziału majątku, a pozostałe akcje nie zostały w pełni pokryte, należy ściągnąć od akcjonariuszy
zwykłych dalsze wpłaty należności.

Art. 473. 
18 
[Złożenie kwot do depozytu sądowego]
Sumy potrzebne do zaspokojenia lub zabezpieczenia znanych spółce wierzycieli, którzy się nie
zgłosili lub których wierzytelności nie są wymagalne albo są sporne, należy złożyć do depozytu
sądowego.

Art. 474. 
19 
[Podział majątku spółki w likwidacji]

§ 1. Podział między akcjonariuszy majątku pozostałego po zaspokojeniu lub zabezpieczeniu
wierzycieli nie może nastąpić przed upływem roku od dnia ostatniego ogłoszenia o otwarciu
likwidacji i wezwaniu wierzycieli.

§ 2. Majątek, o którym mowa w § 1, dzieli się między akcjonariuszy w stosunku do dokonanych
przez każdego z nich wpłat na kapitał zakładowy.

§ 3. Jeżeli akcje uprzywilejowane korzystają z prawa pierwszeństwa przy podziale majątku,
należy przede wszystkim spłacić akcje uprzywilejowane w granicach sum wpłaconych na każdą z
nich, a następnie spłacić w ten sam sposób akcje zwykłe; nadwyżka majątku zostanie podzielona
na ogólnych zasadach między wszystkie akcje.

§ 4. Statut może określać inne zasady podziału majątku.

Art. 475. 
20 
[Zaspokojenie nieujawnionych wierzycieli]

§ 1. Wierzyciele spółki, którzy nie zgłosili swoich roszczeń we właściwym terminie ani nie byli
spółce znani, mogą żądać zaspokojenia swoich należności z majątku spółki jeszcze
niepodzielonego.

§ 2. Akcjonariusze, którzy po upływie terminu określonego w art. 474 § 1 otrzymali w dobrej
wierze przypadającą na nich część majątku spółki, nie są obowiązani do jej zwrotu celem pokrycia
należności wierzycieli.

Art. 476. 
21 
[Wniosek o wykreślenie spółki z rejestru; Sądowe upoważnienie do
przeglądania dokumentów spółki]

§ 1. Po zatwierdzeniu przez walne zgromadzenie sprawozdania finansowego na dzień
poprzedzający podział między akcjonariuszy majątku pozostałego po zaspokojeniu lub
zabezpieczeniu wierzycieli (sprawozdanie likwidacyjne) i po zakończeniu likwidacji, likwidatorzy
powinni ogłosić w siedzibie spółki to sprawozdanie i złożyć je sądowi rejestrowemu, z
jednoczesnym zgłoszeniem wniosku o wykreślenie spółki z rejestru.


§ 2. Jeżeli walne zgromadzenie zwołane w celu zatwierdzenia sprawozdania nie odbyło się z
powodu braku kworum, likwidatorzy mogą wykonać czynności, o których mowa w § 1, bez
zatwierdzenia sprawozdania likwidacyjnego.

§ 3. Księgi i dokumenty spółki rozwiązanej powinny być oddane na przechowanie osobie
wskazanej w statucie lub uchwale walnego zgromadzenia. W braku takiego wskazania,
przechowawcę wyznacza sąd rejestrowy.

§ 4. Z upoważnienia sądu rejestrowego akcjonariusze i osoby mające w tym interes prawny mogą
przeglądać księgi i dokumenty.

Art. 477. 
22 
[Ukończenie postępowania upadłościowego]

§ 1. W przypadku upadłości spółki jej rozwiązanie następuje po zakończeniu postępowania
upadłościowego, z chwilą wykreślenia z rejestru. Wniosek o wykreślenie z rejestru składa syndyk.

§ 2. Spółka nie ulega rozwiązaniu, w przypadku gdy postępowanie upadłościowe zostało
zakończone w wyniku zaspokojenia wszystkich wierzycieli w całości lub zatwierdzenia układu
albo gdy postępowanie upadłościowe zostało uchylone lub umorzone.

§ 3. O rozwiązaniu spółki likwidatorzy lub syndyk powinni zawiadomić właściwy urząd
skarbowy, przekazując odpis sprawozdania likwidacyjnego; powinni również zawiadomić inne
organy i instytucje określone w odrębnych przepisach, przekazując im, w przypadku zgłoszenia
takiego żądania, odpis sprawozdania likwidacyjnego.

Art. 478. 
23 
[Chwila rozwiązania spółki]
Rozwiązanie spółki następuje po przeprowadzeniu likwidacji z chwilą wykreślenia spółki z
rejestru.
Rozdział 8
Odpowiedzialność cywilnoprawna

Art. 479. [Odpowiedzialność majątkowa członków zarządu]
Jeżeli członkowie zarządu umyślnie lub przez niedbalstwo podali fałszywe dane w oświadczeniu,
o którym mowa w art. 320 § 1 pkt 3 i 4 lub w art. 441 § 2 pkt 5, odpowiadają wobec wierzycieli
spółki solidarnie ze spółką przez trzy lata od dnia zarejestrowania spółki lub zarejestrowania
podwyższenia kapitału zakładowego.

---

Część 7 z 11