# Część 10/11
## Art. 5 - Art. 468

---

Zakres: Art. 5 - Art. 468
Liczba artykułów: 269
Liczba wierszy: 1195

---

§ 5. W terminie trzech tygodni od dnia podjęcia uchwały o przekształceniu spółka przekształcana
dokonuje odkupu udziałów albo akcji na rachunek własny lub rachunek wspólników pozostających
w spółce. Skuteczność odkupu zależy od zapłaty ceny odkupu wspólnikom żądającym odkupu lub

złożenia kwoty równej tej cenie do depozytu sądowego.

§ 6. Przekształcana spółka kapitałowa może nabyć na rachunek własny udziały albo akcje,
których łączna wartość nominalna nie przekracza 10% kapitału zakładowego albo łączna liczba nie
przekracza 10% ogólnej liczby akcji w prostej spółce akcyjnej.

§ 7. Wspólnik, który nie zgadza się na cenę odkupu, może wnieść powództwo o ustalenie
wartości godziwej jego udziałów albo akcji w terminie dwóch tygodni od dnia podjęcia uchwały o
przekształceniu. Wniesienie powództwa nie wstrzymuje odkupu ani rejestracji przekształcenia.

§ 8. Jeżeli wszystkie udziały albo akcje wspólników, żądających odkupu, nie zostaną odkupione,
przekształcenie nie dochodzi do skutku.
Rozdział 4
Przekształcenie spółki kapitałowej w inną spółkę kapitałową

Art. 577. [Przekształcenie spółki kapitałowej w inną spółkę kapitałową]

§ 1. Przekształcenie spółki kapitałowej w inną spółkę kapitałową następuje, jeżeli oprócz
wymagań, o których mowa w rozdziale 1:
1) za przekształceniem spółki wypowiedzieli się wspólnicy reprezentujący co najmniej połowę
kapitału zakładowego, większością trzech czwartych głosów, chyba że umowa albo statut
przewiduje warunki surowsze;
2) spółka przekształcana ma zatwierdzone sprawozdania finansowe co najmniej za dwa
ostatnie lata obrotowe;
3) przekształcana spółka akcyjna ma całkowicie pokryty kapitał zakładowy;
4) kapitał zakładowy albo kapitał akcyjny spółki przekształconej będzie nie niższy od kapitału
zakładowego albo kapitału akcyjnego spółki przekształcanej.

§ 2. Jeżeli spółka przekształcana prowadziła działalność przez okres krótszy niż dwa lata,
sprawozdanie finansowe, o którym mowa w § 1 pkt 2, powinno obejmować cały okres działalności
spółki nieobjęty rocznym sprawozdaniem finansowym.

Art. 578.
(uchylony).

Art. 579. [Wygaśnięcie niektórych praw i obowiązków]

§ 1. Prawa i obowiązki wspólnika spółki przekształcanej, które nie są zgodne z przepisami
ustawy o spółce przekształconej, wygasają z mocy prawa z dniem przekształcenia.

§ 2. Wspólnik, którego prawa wygasają zgodnie z § 1, ma wobec spółki przekształconej

roszczenie o uzyskanie stosownego wynagrodzenia. Wynagrodzenie to powinno być wypłacone
nie później niż w terminie roku od dnia przekształcenia, chyba że uprawniony i spółka postanowią
inaczej.

§ 3. Wspólnik, który był zobowiązany wobec spółki przekształcanej do powtarzających się
świadczeń niepieniężnych, może się zwolnić od tego obowiązku wobec spółki przekształconej za
zapłatą stosownego wynagrodzenia.

§ 4. Przepisu art. 415 § 3 nie stosuje się.

Art. 579
1
. [Ogłoszenie planu przekształcenia; zabezpieczenie roszczeń wierzyciela spółki
akcyjnej]

§ 1. W przypadku przekształcenia w prostą spółkę akcyjną plan przekształcenia podlega
ogłoszeniu. W przypadku gdy spółką przekształcaną jest spółka akcyjna, jej wierzyciel może w
terminie miesiąca od dnia ogłoszenia planu przekształcenia żądać zabezpieczenia swoich roszczeń,
jeżeli uprawdopodobni, że ich zaspokojenie jest zagrożone przez przekształcenie.

§ 2. W razie sporu sąd właściwy według siedziby przekształcanej spółki akcyjnej rozstrzyga o
udzieleniu zabezpieczenia na wniosek wierzyciela, złożony w terminie dwóch miesięcy od dnia
ogłoszenia planu przekształcenia.

§ 3. Wniosek wierzyciela nie wstrzymuje rejestracji przekształcenia.

Art. 580. [Sytuacja obligatariuszy]

§ 1. Posiadacze obligacji zamiennych, obligacji z prawem pierwszeństwa lub innych obligacji
uprawniających do świadczeń niepieniężnych w przekształcanej spółce akcyjnej albo prostej
spółce akcyjnej mają w spółce z ograniczoną odpowiedzialnością prawa co najmniej równoważne
z tymi, które im przysługiwały dotychczas. Nie wyklucza to zmiany bądź wygaśnięcia tych
uprawnień w drodze umowy między uprawnionym a spółką przekształconą.

§ 2. Przepis § 1 stosuje się odpowiednio w przypadku przekształcenia spółki akcyjnej w prostą
spółkę akcyjną oraz prostej spółki akcyjnej w spółkę akcyjną.
Rozdział 4
1
Transgraniczne przekształcenie spółek kapitałowych i spółki komandytowo-akcyjnej
Oddział 1
Transgraniczne przekształcenie spółek kapitałowych

Art. 580
1
. [Uzupełniające stosowanie przepisów o przekształceniu spółki kapitałowej w
inną spółkę kapitałową]

Do transgranicznego przekształcenia spółek kapitałowych stosuje się odpowiednio przepisy
rozdziału 4, jeżeli przepisy niniejszego rozdziału nie stanowią inaczej.

Art. 580
2
. [Prawo właściwe w przypadku transgranicznego przekształcenia spółek
kapitałowych]
Do dnia otrzymania zaświadczenia o zgodności przekształcenia transgranicznego z prawem
krajowym przekształcenie transgraniczne podlega prawu państwa siedziby spółki
przekształcanej, a po tym dniu podlega prawu państwa siedziby spółki przekształconej.

Art. 580
3
. [Spółka wyłączona z udziału w przekształceniu transgranicznym]
W przekształceniu transgranicznym nie może uczestniczyć spółka, której celem jest zbiorowe
inwestowanie kapitału pozyskanego w drodze emisji publicznej, działająca na zasadzie
dywersyfikacji ryzyka oraz której jednostki uczestnictwa są na żądanie ich posiadaczy
odkupywane lub umarzane bezpośrednio lub pośrednio z aktywów tej spółki. Działania podjęte
przez taką spółkę w celu zapewnienia, aby giełdowa wartość jednostek uczestnictwa nie różniła
się w znaczny sposób od wartości netto aktywów, uważa się za równoznaczne z takim
odkupieniem lub umorzeniem jednostek.

Art. 580
4
. [Plan przekształcenia transgranicznego]

§ 1. Plan przekształcenia transgranicznego zawiera co najmniej:
1) formę prawną, firmę i siedzibę statutową spółki przekształcanej, oznaczenie rejestru i
numer spółki przekształcanej w rejestrze;
2) formę prawną, firmę i siedzibę statutową proponowane dla spółki przekształconej;
3) projekt umowy albo statutu, albo aktu założycielskiego spółki, zgodnie z prawem
właściwym dla spółki przekształconej;
4) proponowany harmonogram przekształcenia transgranicznego;
5) inne prawa przyznane przez spółkę przekształconą wspólnikom lub uprawnionym z
papierów wartościowych innych niż udziały albo akcje spółki;
6) zabezpieczenia roszczeń proponowane wierzycielom;
7) szczególne korzyści przyznane członkom organów spółki;
8) informację, czy spółka przekształcana w ciągu poprzednich pięciu lat otrzymała zachęty
lub subsydia;
9) cenę odkupu, o której mowa w art. 580
11 

§ 3;
10) prawdopodobne skutki przekształcenia transgranicznego dla stanu zatrudnienia;
11) procedury, według których zostaną określone zasady udziału pracowników w ustaleniu

ich praw uczestnictwa w organach spółki przekształconej, zgodnie z przepisami odrębnymi;
12) warunki wykonywania praw wierzycieli, pracowników i wspólników oraz adres strony
internetowej, na której można bezpłatnie uzyskać informacje na temat tych warunków.

§ 2. Wspólnicy, wierzyciele i przedstawiciele pracowników spółki, a w braku takich
przedstawicieli - pracownicy, mogą złożyć spółce uwagi dotyczące planu przekształcenia
transgranicznego co najmniej na pięć dni roboczych przed datą zgromadzenia wspólników albo
walnego zgromadzenia, na którym ma być powzięta uchwała o przekształceniu transgranicznym.

Art. 580
5
. [Sprawozdanie zarządu spółki przekształcanej]

§ 1. Zarząd spółki przekształcanej sporządza sprawozdanie dla wspólników i pracowników
wyjaśniające podstawy prawne i uzasadniające ekonomiczne aspekty przekształcenia
transgranicznego, w tym wyjaśniające skutki tego przekształcenia dla pracowników oraz dla
przyszłej działalności spółki.

§ 2. Sprawozdanie zawiera część przeznaczoną dla wspólników oraz część przeznaczoną dla
pracowników. Spółka może zdecydować o sporządzeniu dwóch oddzielnych sprawozdań,
odpowiednio dla wspólników oraz dla pracowników.

§ 3. Sprawozdanie w części przeznaczonej dla wspólników określa w szczególności:
1) cenę odkupu, o której mowa w art. 580
11 

§ 3, i metodę albo metody użyte do określenia
tej ceny;
2) skutki przekształcenia transgranicznego dla wspólników;
3) uprawnienia i środki prawne przysługujące wspólnikom zgodnie z art. 580
11
.

§ 4. Sprawozdanie w części przeznaczonej dla wspólników nie jest wymagane w przypadku
spółki jednoosobowej ani w przypadku, gdy wszyscy wspólnicy spółki wyrazili zgodę na
odstąpienie od wymogu sporządzenia tego sprawozdania.

§ 5. Sprawozdanie w części przeznaczonej dla pracowników określa w szczególności:
1) skutki przekształcenia transgranicznego dla stosunków pracy, a także środki stosowane w
celu ochrony tych stosunków, jeżeli są wymagane;
2) istotne zmiany w obowiązujących warunkach zatrudnienia oraz w odniesieniu do miejsca
prowadzenia działalności przez spółkę;
3) w jakim zakresie informacje wymienione w pkt 1 i 2 odnoszą się do spółek zależnych.

§ 6. Zarząd spółki przekształcanej dołącza do sprawozdania opinię przedstawicieli
pracowników, a w braku takich przedstawicieli - pracowników, na temat informacji, o których
mowa w § 1 i 5, oraz informuje o niej wspólników, jeżeli otrzyma ją w odpowiednim czasie.

§ 7. Sprawozdanie w części przeznaczonej dla pracowników nie jest wymagane w przypadku,

gdy spółka przekształcana i jej spółki zależne nie zatrudniają pracowników innych niż
pracownicy wchodzący w skład zarządu spółki przekształcanej.

Art. 580
6
. [Opinia biegłego]

§ 1. Plan przekształcenia transgranicznego należy poddać badaniu przez biegłego w zakresie
poprawności i rzetelności. Przepisy art. 559 § 2-5 stosuje się.

§ 2. Opinia biegłego zawiera co najmniej:
1) ocenę, czy cena odkupu, o której mowa w art. 580
11 

§ 3, jest ustalona należycie; przy
dokonywaniu tej oceny biegły uwzględnia cenę rynkową udziałów albo akcji spółki
przekształcanej przed ujawnieniem lub udostępnieniem planu przekształcenia
transgranicznego lub wartość spółki, z wyłączeniem efektu proponowanego przekształcenia,
określonego zgodnie z ogólnie przyjętymi metodami wyceny;
2) wskazanie metody albo metod użytych dla określenia proponowanej w planie
przekształcenia transgranicznego ceny odkupu, o której mowa w art. 580
11 

§ 3;
3) stwierdzenie, czy metoda albo metody użyte dla określenia proponowanej w planie
przekształcenia transgranicznego ceny odkupu, o której mowa w art. 580
11 

§ 3, są adekwatne
do oceny tej ceny, wskazanie wartości określonej przy zastosowaniu każdej z tych metod oraz
opinię na temat względnego znaczenia przypisywanego tym metodom przy określaniu
wybranych wartości;
4) wskazanie szczególnych trudności związanych z wyceną.

§ 3. Badanie planu przekształcenia transgranicznego przez biegłego ani opinia biegłego nie są
wymagane w przypadku spółki jednoosobowej ani w przypadku, gdy wszyscy wspólnicy spółki
przekształcanej wyrazili zgodę na odstąpienie od wymogu badania planu przekształcenia
transgranicznego przez biegłego i sporządzenia przez niego opinii.

Art. 580
7
. [Złożenie dokumentów do sądu rejestrowego]

§ 1. Spółka składa do sądu rejestrowego co najmniej na pięć tygodni przed datą zgromadzenia
wspólników albo walnego zgromadzenia, na którym ma być powzięta uchwała o przekształceniu
transgranicznym, następujące dokumenty:
1) plan przekształcenia transgranicznego,
2) zawiadomienie wspólników, wierzycieli i przedstawicieli pracowników spółki, a w braku
takich przedstawicieli - pracowników, o możliwości złożenia spółce uwag dotyczących planu
przekształcenia transgranicznego
- w celu wpisania do rejestru wzmianki o złożeniu tych dokumentów oraz ujawnienia w aktach
rejestrowych co najmniej na miesiąc przed datą zgromadzenia wspólników albo walnego

zgromadzenia, na którym ma być powzięta uchwała o przekształceniu transgranicznym.

§ 2. Spółka nie jest obowiązana do złożenia do sądu rejestrowego dokumentów, o których
mowa w § 1, jeżeli nie później niż na pięć tygodni przed datą zgromadzenia wspólników albo
walnego zgromadzenia, na którym ma być powzięta uchwała o przekształceniu transgranicznym,
nieprzerwanie do dnia zakończenia zgromadzenia, na którym ma być powzięta uchwała o
przekształceniu transgranicznym, bezpłatnie udostępni do publicznej wiadomości dokumenty, o
których mowa w § 1, oraz opinię biegłego, o której mowa w art. 580
6
, na swojej stronie
internetowej.

§ 3. W przypadku, o którym mowa w § 2, spółka składa do sądu rejestrowego co najmniej na
pięć tygodni przed datą zgromadzenia wspólników albo walnego zgromadzenia, na którym ma
być powzięta uchwała o przekształceniu transgranicznym, następujące informacje:
1) formę prawną, firmę i siedzibę spółki przekształcanej oraz formę prawną, firmę i siedzibę
proponowane dla spółki przekształconej,
2) oznaczenie rejestru, do którego zostały złożone dokumenty spółki, oraz numer spółki w
rejestrze,
3) warunki wykonywania praw wierzycieli, pracowników i wspólników,
4) adres strony internetowej, na której bezpłatnie udostępniane są dokumenty, o których
mowa w § 1, oraz opinia biegłego, o której mowa w art. 580
6
- w celu wpisania do rejestru wzmianki o złożeniu tych informacji oraz ujawnienia w aktach
rejestrowych co najmniej na miesiąc przed datą zgromadzenia wspólników albo walnego
zgromadzenia, na którym ma być powzięta uchwała o przekształceniu transgranicznym.

§ 4. Sąd rejestrowy wpisuje do rejestru wzmiankę o złożeniu dokumentów, o których mowa w

§ 1, albo wzmiankę o złożeniu informacji, o których mowa w § 3.

Art. 580
8
. [Zawiadomienie wspólników o zamiarze przekształcenia transgranicznego]

§ 1. Zarząd spółki zawiadamia wspólników o zamiarze przekształcenia transgranicznego spółki
dwukrotnie, w sposób przewidziany dla zwoływania zgromadzeń wspólników albo walnych
zgromadzeń. Pierwszego zawiadomienia dokonuje się nie później niż na sześć tygodni przed
datą zgromadzenia wspólników albo walnego zgromadzenia, na którym ma być powzięta
uchwała o przekształceniu transgranicznym, a drugiego w odstępie nie krótszym niż dwa
tygodnie od daty pierwszego zawiadomienia.

§ 2. Zawiadomienia, o których mowa w § 1, zawierają co najmniej miejsce oraz termin, w
którym wspólnicy mogą się zapoznać z dokumentami, o których mowa w art. 580
9 

§ 1.

Art. 580
9
. [Przeglądanie dokumentów przez wspólników i przedstawicieli pracowników]


§ 1. Wspólnicy spółki przekształcanej i przedstawiciele pracowników, a w braku takich
przedstawicieli - pracownicy, mają prawo przeglądać następujące dokumenty:
1) plan przekształcenia transgranicznego;
2) sprawozdania finansowe oraz sprawozdania zarządów z działalności spółki
przekształcanej za trzy ostatnie lata obrotowe wraz ze sprawozdaniem z badania, jeżeli
sprawozdanie z badania było sporządzane;
3) sprawozdanie, o którym mowa w art. 580
5
;
4) opinię, o której mowa w art. 580
5 

§ 6;
5) opinię biegłego, o której mowa w art. 580
6
;
6) uwagi, o których mowa w art. 580
4 

§ 2.

§ 2. Wspólnicy i przedstawiciele pracowników, a w braku takich przedstawicieli - pracownicy,
mogą żądać udostępnienia im bezpłatnie w lokalu spółki odpisów dokumentów, o których mowa
w § 1. Wspólnikom i przedstawicielom pracowników, a w braku takich przedstawicieli -
pracownikom, którzy wyrazili zgodę na wykorzystanie przez spółkę środków komunikacji
elektronicznej w celu przekazywania informacji, można przesłać odpisy tych dokumentów w
postaci elektronicznej.

§ 3. Przepisów § 1 i § 2 zdanie pierwsze nie stosuje się, gdy spółka nie później niż w
terminach, o których mowa w § 4, nieprzerwanie do dnia zakończenia zgromadzenia, na którym
ma być powzięta uchwała o przekształceniu transgranicznym, bezpłatnie udostępni do publicznej
wiadomości dokumenty, o których mowa w § 1, na swojej stronie internetowej bądź w tym
terminie umożliwi wspólnikom oraz przedstawicielom pracowników, a w braku takich
przedstawicieli - pracownikom, na swojej stronie internetowej dostęp do tych dokumentów w
postaci elektronicznej i ich druk.

§ 4. Spółka udostępnia dokumenty, o których mowa w § 1 pkt 2 i 5, co najmniej na miesiąc
przed datą zgromadzenia wspólników albo walnego zgromadzenia, na którym ma być powzięta
uchwała o przekształceniu transgranicznym, a sprawozdanie, o którym mowa w art. 580
5
, wraz
z planem przekształcenia transgranicznego, o ile go sporządzono, co najmniej na sześć tygodni
przed tym dniem.

Art. 580
10
. [Uchwała o przekształceniu transgranicznym]

§ 1. W uchwale o przekształceniu transgranicznym można uzależnić skuteczność
przekształcenia transgranicznego od zatwierdzenia przez zgromadzenie wspólników albo walne
zgromadzenie warunków uczestnictwa przedstawicieli pracowników.

§ 2. Zasady uczestnictwa przedstawicieli pracowników w organach spółki powstałej w wyniku

przekształcenia transgranicznego określają odrębne przepisy.

§ 3. Uchwała o przekształceniu transgranicznym wymaga większości trzech czwartych głosów,
reprezentujących co najmniej połowę kapitału zakładowego, chyba że umowa albo statut spółki
przewiduje surowsze warunki dla wymaganej większości, z tym że większość ta nie może
przekraczać 90% głosów.

§ 4. Uchwała o przekształceniu transgranicznym nie podlega zaskarżeniu ze względu na
zastrzeżenia dotyczące wyłącznie tego, że:
1) cena odkupu, o której mowa w art. 580
11 

§ 3, nie została ustalona należycie lub
2) informacje podane w odniesieniu do ceny odkupu, o której mowa w art. 580
11 

§ 3, nie
spełniają wymogów prawnych.

§ 5. Przepis § 4 nie ogranicza prawa do dochodzenia odszkodowania na zasadach ogólnych.

Art. 580
11
. [Odkup udziałów lub akcji w spółce przekształcanej]

§ 1. Wspólnik:
1) który głosował przeciwko uchwale o przekształceniu transgranicznym i zażądał
zaprotokołowania sprzeciwu najpóźniej na zgromadzeniu wspólników albo walnym
zgromadzeniu, na którym została powzięta uchwała o przekształceniu transgranicznym;
wymóg głosowania nie dotyczy akcjonariusza akcji niemej,
2) bezzasadnie niedopuszczony do udziału w zgromadzeniu wspólników albo walnym
zgromadzeniu, na którym została powzięta uchwała o przekształceniu transgranicznym
- może żądać odkupu jego udziałów albo akcji w spółce przekształcanej; w odniesieniu do
wspólnika, który skorzystał z prawa odkupu, przepisu art. 553 § 3 nie stosuje się.

§ 2. Akcjonariusz dołącza do żądania odkupu świadectwo rejestrowe albo imienne świadectwo
depozytowe wystawione zgodnie z ustawą z dnia 29 lipca 2005 r. o obrocie instrumentami
finansowymi. Termin ważności świadectwa nie może upływać przed dniem dokonania odkupu.

§ 3. Cena odkupu odpowiada wartości godziwej udziałów albo akcji spółki przekształcanej.

§ 4. Wspólnik składa spółce żądanie odkupu w terminie dziesięciu dni od dnia podjęcia
uchwały o przekształceniu transgranicznym. Żądanie odkupu może być przesłane na adres do
doręczeń elektronicznych.

§ 5. Spółka dokonuje odkupu udziałów albo akcji na rachunek własny lub rachunek
wspólników pozostających w spółce nie później niż w terminie dwóch miesięcy od dnia
przekształcenia transgranicznego. Skuteczność odkupu zależy od zapłaty ceny odkupu
wspólnikom żądającym odkupu lub złożenia kwoty równej tej cenie do depozytu sądowego.

§ 6. Wspólnik, który złożył żądanie odkupu i nie zgadza się na cenę odkupu, może wnieść

powództwo o dodatkowe wynagrodzenie pieniężne w terminie dwóch tygodni od dnia podjęcia
uchwały o przekształceniu transgranicznym. Wniesienie powództwa nie wstrzymuje odkupu ani
rejestracji przekształcenia transgranicznego.

§ 7. Prawomocne orzeczenie o przyznaniu wspólnikowi dodatkowego wynagrodzenia
pieniężnego ma moc obowiązującą w stosunku do spółki oraz wszystkich wspólników, którzy
złożyli żądanie odkupu zgodnie z § 4.

§ 8. Spółka może nabyć na rachunek własny udziały albo akcje, których łączna wartość
nominalna nie przekracza 25% kapitału zakładowego albo łączna liczba nie przekracza 25%
ogólnej liczby akcji w prostej spółce akcyjnej.

§ 9. Sprawy związane z ochroną wspólników w związku z przekształceniem transgranicznym,
o których mowa w § 1-8, podlegają prawu i wyłącznej jurysdykcji sądu właściwego według
siedziby spółki przekształcanej.

Art. 580
12
. [Zabezpieczenie roszczeń wierzyciela spółki przekształcanej]

§ 1. Wierzyciel spółki przekształcanej może w terminie miesiąca od dnia ujawnienia lub
udostępnienia planu przekształcenia transgranicznego żądać zabezpieczenia swoich roszczeń,
które nie stały się wymagalne w chwili ujawnienia lub udostępnienia tego planu, jeżeli
uprawdopodobni, że ich zaspokojenie jest zagrożone przez przekształcenie.

§ 2. W razie sporu sąd właściwy według siedziby przekształcanej spółki rozstrzyga o
udzieleniu zabezpieczenia roszczeń wierzyciela, o których mowa w § 1, na wniosek wierzyciela,
złożony w terminie trzech miesięcy od dnia ujawnienia lub udostępnienia planu przekształcenia
transgranicznego.

§ 3. Wniosek wierzyciela nie wstrzymuje wydania przez sąd rejestrowy zaświadczenia o
zgodności z prawem polskim przekształcenia transgranicznego w zakresie procedury
podlegającej temu prawu.

§ 4. Wykonanie zabezpieczenia jest uzależnione od skuteczności przekształcenia
transgranicznego.

§ 5. W terminie dwóch lat od dnia przekształcenia wierzyciele spółki przekształcanej, których
roszczenia powstały przed ujawnieniem lub udostępnieniem planu przekształcenia
transgranicznego, mogą dochodzić swoich roszczeń przed sądem właściwym według siedziby
spółki przekształcanej.

Art. 580
13
. [Zaświadczenie o zgodności przekształcenia transgranicznego z prawem
polskim]

§ 1. Zarząd spółki składa do sądu rejestrowego wniosek o wydanie zaświadczenia o zgodności

z prawem polskim przekształcenia transgranicznego w zakresie procedury podlegającej temu
prawu wraz z wnioskiem do właściwego organu podatkowego o wydanie opinii zgodnie z
ustawą z dnia 29 sierpnia 1997 r. - Ordynacja podatkowa. Sąd rejestrowy niezwłocznie przesyła
wniosek do właściwego organu podatkowego.

§ 2. Do wniosku należy dołączyć:
1) plan przekształcenia transgranicznego, chyba że został złożony do sądu rejestrowego
zgodnie z art. 580
7 

§ 1;
2) sprawozdanie, o którym mowa w art. 580
5
, w części przeznaczonej dla wspólników, albo
odpis zgody wszystkich wspólników spółki przekształcanej na odstąpienie od wymogu
sporządzenia tego sprawozdania;
3) sprawozdanie, o którym mowa w art. 580
5
, w części przeznaczonej dla pracowników,
albo informację o niezatrudnianiu w spółce przekształcanej lub jej spółkach zależnych
pracowników innych niż pracownicy wchodzący w skład zarządu;
4) opinię przedstawicieli pracowników, a w braku takich przedstawicieli - pracowników,
jeżeli zarząd otrzymał ją w odpowiednim czasie;
5) opinię biegłego albo odpis zgody wszystkich wspólników spółki przekształcanej na
odstąpienie od wymogu badania planu przekształcenia transgranicznego przez biegłego i
sporządzenia przez niego opinii, chyba że opinia została złożona do sądu rejestrowego
zgodnie z art. 559;
6) uwagi, o których mowa w art. 580
4 

§ 2;
7) odpis uchwały o przekształceniu transgranicznym;
8) oświadczenie podpisane przez wszystkich członków zarządu, że uchwała o
przekształceniu transgranicznym nie została zaskarżona w wyznaczonym terminie albo
powództwo o jej zaskarżenie zostało prawomocnie oddalone bądź odrzucone, albo minął
termin do wniesienia środka odwoławczego, o ile nie zachodzi przypadek wskazany w pkt 9;
9) odpis oświadczenia o zrzeczeniu się na piśmie przez wszystkich uprawnionych prawa
zaskarżenia uchwały o przekształceniu transgranicznym lub odpis postanowienia sądu, o
którym mowa w art. 580
16
;
10) oświadczenie podpisane przez wszystkich członków zarządu o sposobie realizacji
uprawnień wierzycieli i wspólników wynikających z przepisów prawa oraz uchwały o
przekształceniu transgranicznym;
11) oświadczenie zarządu dotyczące celu przekształcenia transgranicznego, jeżeli nie jest
wymagane sporządzenie sprawozdania, o którym mowa w art. 580
5
;
12) oświadczenie zarządu dotyczące miejsca rzeczywistego zarządzania lub działalności

gospodarczej spółki po dniu przekształcenia;
13) oświadczenie zarządu o tym, czy rozpoczęło się postępowanie dotyczące uczestnictwa
pracowników, jeżeli wymagają tego odrębne przepisy;
14) zaświadczenie Zakładu Ubezpieczeń Społecznych o liczbie ubezpieczonych i o
niezaleganiu w opłacaniu składek, na ostatni dzień miesiąca poprzedzającego miesiąc
złożenia wniosku o wydanie zaświadczenia.

§ 3. Do wniosku o wydanie zaświadczenia o zgodności z prawem polskim przekształcenia
transgranicznego w zakresie procedury podlegającej temu prawu przepisy o postępowaniu
rejestrowym stosuje się odpowiednio.

§ 4. Sąd rejestrowy bada w szczególności, czy plan przekształcenia transgranicznego zawiera
informacje o procedurach dotyczących uczestnictwa pracowników, na podstawie których
dokonuje się odpowiednich uzgodnień, oraz o możliwych wariantach takich uzgodnień.

§ 5. Sąd rejestrowy wydaje spółce zaświadczenie o zgodności z prawem polskim
przekształcenia transgranicznego w zakresie procedury podlegającej temu prawu w terminie
trzech miesięcy od dnia złożenia wniosku, o którym mowa w § 1, i wpisuje do rejestru
wzmiankę o przekształceniu transgranicznym, chyba że stwierdzi, że przekształcenie
transgraniczne służy nadużyciu, naruszeniu lub obejściu prawa.

§ 6. Jeżeli sąd rejestrowy ma poważne wątpliwości wskazujące na to, że przekształcenie
transgraniczne służy nadużyciu, naruszeniu lub obejściu prawa, może zwrócić się o opinię do
właściwych organów w celu zbadania określonego zakresu działalności spółki lub zasięgnąć
opinii biegłego.

§ 7. Jeżeli przekształcenie transgraniczne prowadziłoby do posiadania miejsca rzeczywistego
zarządzania lub działalności gospodarczej spółki w państwie członkowskim Unii Europejskiej
lub państwie-stronie umowy o Europejskim Obszarze Gospodarczym, w którym spółka ma być
zarejestrowana po dniu przekształcenia, domniemywa się, że brak jest okoliczności
wskazujących na nadużycie, naruszenie lub obejście prawa.

§ 8. W przypadku stwierdzenia, że przekształcenie transgraniczne nie spełnia wszystkich
warunków w zakresie procedury przekształcenia transgranicznego podlegającej prawu
polskiemu, sąd rejestrowy może wezwać spółkę do uzupełnienia tej procedury i wyznaczyć w
tym celu odpowiedni termin.

§ 9. Jeżeli wydanie zaświadczenia o zgodności z prawem polskim przekształcenia
transgranicznego w zakresie procedury podlegającej temu prawu wymaga uwzględnienia
dodatkowych informacji lub przeprowadzenia dodatkowych czynności wyjaśniających, termin
przewidziany w § 5 można przedłużyć o trzy miesiące.


Art. 580
14
. [Zgłoszenie przekształcenia transgranicznego do sądu rejestrowego
właściwego dla spółki przekształconej]

§ 1. Zarząd spółki przekształconej zgłasza przekształcenie transgraniczne do sądu rejestrowego
właściwego według siedziby spółki przekształconej w celu wpisania do rejestru.

§ 2. Do zgłoszenia należy dołączyć:
1) plan przekształcenia transgranicznego;
2) odpis uchwały o przekształceniu transgranicznym;
3) porozumienie określające warunki uczestnictwa pracowników, jeżeli jest ono wymagane.

§ 3. Sąd rejestrowy bada w szczególności, jeżeli wymagają tego odrębne przepisy, czy zostały
określone warunki uczestnictwa pracowników.

§ 4. Sąd rejestrowy przyjmuje zaświadczenie o zgodności z prawem przekształcenia
transgranicznego wydane przez właściwy organ jako ostateczne potwierdzenie należytego
dopełnienia procedur i formalności w zakresie procedury podlegającej prawu właściwemu dla
spółki przekształcanej.

Art. 580
15
. [Niedopuszczalność uchylenia lub stwierdzenia nieważności uchwały o
przekształceniu transgranicznym po dniu przekształcenia]

§ 1. Po dniu przekształcenia niedopuszczalne jest uchylenie albo stwierdzenie nieważności
uchwały o przekształceniu transgranicznym. Przepisów art. 21 i art. 567 nie stosuje się.

§ 2. Po dniu przekształcenia postępowanie w przedmiocie zaskarżenia uchwały o
przekształceniu transgranicznym umarza się.

§ 3. Spółka odpowiada wobec skarżącego za szkodę wyrządzoną uchwałą o przekształceniu
transgranicznym sprzeczną z ustawą, umową bądź statutem spółki lub dobrymi obyczajami.

Art. 580
16
. [Postanowienie zezwalające na rejestrację przekształcenia transgranicznego]

§ 1. Spółka może wystąpić do sądu, do którego został wniesiony pozew o uchylenie albo
stwierdzenie nieważności uchwały, z wnioskiem o wydanie postanowienia zezwalającego na
rejestrację przekształcenia transgranicznego.

§ 2. Sąd wyda postanowienie, jeżeli:
1) powództwo jest niedopuszczalne albo
2) powództwo jest oczywiście bezzasadne, albo
3) uzna, po rozpoznaniu wniosku na rozprawie, że interes spółki uzasadnia przeprowadzenie
przekształcenia transgranicznego bez zbędnej zwłoki.

§ 3. Sąd wydaje postanowienie bezzwłocznie, jednak nie później niż w terminie dwóch tygodni

od dnia wpływu wniosku, a jeżeli zadecyduje o rozpoznaniu wniosku na rozprawie - w terminie
miesiąca.

§ 4. Na postanowienie przysługuje zażalenie rozpatrywane w terminie dwóch tygodni.

Art. 580
17
. [Odpowiedzialność biegłego wobec spółki i wspólników spółki
przekształcanej]

§ 1. Biegły odpowiada wobec spółki i wspólników spółki przekształcanej za szkody
wyrządzone z jego winy. W przypadku gdy biegłych jest kilku, ich odpowiedzialność jest
solidarna.

§ 2. Roszczenia, o których mowa w § 1, przedawniają się z upływem trzech lat od dnia
przekształcenia.
Oddział 2
Transgraniczne przekształcenie spółki komandytowo-akcyjnej

Art. 580
18
. [Przepisy stosowane do transgranicznego przekształcenia spółki
komandytowo-akcyjnej]
Do transgranicznego przekształcenia spółki komandytowo-akcyjnej stosuje się odpowiednio
przepisy oddziału 1 oraz art. 574.

Art. 580
19
. [Podjęcie uchwały o transgranicznym przekształceniu spółki komandytowo-
akcyjnej]
Do podjęcia uchwały o przekształceniu transgranicznym wymagana jest zgoda wszystkich
komplementariuszy oraz uchwała akcjonariuszy, za którą wypowiedzą się osoby reprezentujące
co najmniej trzy czwarte kapitału zakładowego, chyba że statut przewiduje surowsze warunki
dla wymaganej większości, z tym że większość ta nie może przekraczać 90% głosów.
Rozdział 5
Przekształcenie spółki osobowej w inną spółkę osobową

Art. 581. [Przekształcenie spółki osobowej w inną spółkę osobową]
Przekształcenie spółki osobowej w inną spółkę osobową następuje, jeżeli oprócz wymagań, o
których mowa w rozdziale 1, za przekształceniem spółki wypowiedzieli się wszyscy wspólnicy.

Art. 582. [Uproszczone przekształcenie spółki jawnej bądź partnerskiej]
W przypadku przekształcenia spółki jawnej albo spółki partnerskiej, w której wszyscy wspólnicy

prowadzili sprawy spółki, nie stosuje się przepisów art. 557-561. Nie dotyczy to obowiązku
przygotowania dokumentów wymienionych w art. 558 § 2 pkt 1 i 2.

Art. 583. [Żądanie przekształcenia przez spadkobiercę]

§ 1. W przypadku śmierci wspólnika spółki jawnej jego spadkobierca może żądać przekształcenia
tej spółki w spółkę komandytową i przyznania statusu komandytariusza. Spółka powinna
uwzględnić żądanie spadkobiercy zmarłego wspólnika, chyba że pozostali wspólnicy podejmą
uchwałę o rozwiązaniu spółki.

§ 2. Żądanie spadkobiercy zmarłego wspólnika uważa się również za uwzględnione, gdy
pozostali wspólnicy powzięli uchwałę o przekształceniu spółki jawnej w spółkę komandytowo-
akcyjną, przyznając temu spadkobiercy status akcjonariusza tej spółki.

§ 3. Spółka, uwzględniając żądanie spadkobiercy zmarłego wspólnika, powinna wykonać
obowiązki, o których mowa w art. 557-561.

§ 4. Spadkobierca może zgłosić żądanie w terminie sześciu miesięcy, licząc od dnia stwierdzenia
nabycia spadku.

§ 5. Jeżeli w terminie, o którym mowa w § 4, spadkobierca uzyska status komandytariusza lub
akcjonariusza spółki komandytowo-akcyjnej albo w tym czasie spółka zostanie rozwiązana,
odpowiada on za zobowiązania spółki dotychczas powstałe jedynie według przepisów prawa
spadkowego.

Art. 584. [Odpowiedzialność wspólników]
Wspólnicy spółki przekształcanej odpowiadają za zobowiązania spółki powstałe przed dniem
przekształcenia na dotychczasowych zasadach przez okres trzech lat, licząc od tego dnia.
Rozdział 6
Przekształcenie przedsiębiorcy w spółkę kapitałową

Art. 584
1
. [Dzień przekształcenia]
Przedsiębiorca przekształcany staje się spółką przekształconą z chwilą wpisu do rejestru (dzień
przekształcenia).

Art. 584
2
. [Prawa i obowiązki spółki przekształconej]

§ 1. Spółce przekształconej przysługują wszystkie prawa i obowiązki przedsiębiorcy
przekształcanego.

§ 2. Spółka przekształcona pozostaje podmiotem w szczególności zezwoleń, koncesji oraz ulg,
które zostały przyznane przedsiębiorcy przed jego przekształceniem, chyba że ustawa lub decyzja

o udzieleniu zezwolenia, koncesji albo ulgi stanowi inaczej.

§ 3. Osoba fizyczna, o której mowa w art. 551 § 5, staje się z dniem przekształcenia wspólnikiem
albo akcjonariuszem spółki przekształconej.

Art. 584
3
. [Firma]
W przypadku gdy zmiana firmy przedsiębiorcy przekształcanego w związku z przekształceniem
nie polega tylko na dodaniu części identyfikującej formę prawną spółki przekształconej, spółka
przekształcona ma obowiązek podawania w nawiasie dawnej firmy, obok nowej firmy, z dodaniem
wyrazu "dawniej" - przez okres co najmniej roku od dnia przekształcenia.

Art. 584
4
. [Odpowiednie zastosowanie przepisów]
Do przekształcenia przedsiębiorcy stosuje się odpowiednio przepisy dotyczące powstania spółki
przekształconej, jeżeli przepisy niniejszego rozdziału nie stanowią inaczej.

Art. 584
5
. [Elementy obligatoryjne do przekształcenia]
Do przekształcenia przedsiębiorcy wymaga się:
1) sporządzenia planu przekształcenia przedsiębiorcy wraz z załącznikami oraz opinią biegłego
rewidenta;
2) złożenia oświadczenia o przekształceniu przedsiębiorcy;
3) powołania członków organów spółki przekształconej;
4) zawarcia umowy spółki albo podpisania statutu spółki przekształconej;
5) dokonania w rejestrze wpisu spółki przekształconej i wykreślenia przedsiębiorcy
przekształcanego z Centralnej Ewidencji i Informacji o Działalności Gospodarczej.

Art. 584
6
. [Forma planu przekształcenia przedsiębiorcy w spółkę kapitałową]
Plan przekształcenia przedsiębiorcy sporządza się w formie aktu notarialnego.

Art. 584
7
. [Plan przekształcenia przedsiębiorcy w spółkę kapitałową]

§ 1. Plan przekształcenia przedsiębiorcy powinien zawierać co najmniej ustalenie wartości
bilansowej majątku przedsiębiorcy przekształcanego na określony dzień w miesiącu
poprzedzającym sporządzenie planu przekształcenia przedsiębiorcy.

§ 2. Do planu przekształcenia należy dołączyć:
1) projekt oświadczenia o przekształceniu przedsiębiorcy;
2) projekt aktu założycielskiego (statutu);
3) wycenę składników majątku (aktywów i pasywów) przedsiębiorcy przekształcanego;

4) sprawozdanie finansowe sporządzone dla celów przekształcenia na dzień, o którym mowa w

§ 1.

§ 3. Jeżeli przedsiębiorca nie jest obowiązany do prowadzenia ksiąg rachunkowych na podstawie
ustawy z dnia 29 września 1994 r. o rachunkowości, sprawozdanie finansowe, o którym mowa w §
2 pkt 4, sporządza się w oparciu o podsumowanie zapisów w podatkowej księdze przychodów i
rozchodów oraz innych ewidencji prowadzonych przez przedsiębiorcę dla celów podatkowych,
spis z natury, a także inne dokumenty pozwalające na sporządzenie tego sprawozdania.

Art. 584
8
. [Zadania biegłego rewidenta]

§ 1. Plan przekształcenia przedsiębiorcy należy poddać badaniu przez biegłego rewidenta w
zakresie poprawności i rzetelności.

§ 2. Sąd rejestrowy właściwy według siedziby przedsiębiorcy przekształcanego wyznacza na
wniosek przedsiębiorcy przekształcanego biegłego rewidenta. W uzasadnionych przypadkach sąd
może wyznaczyć dwóch albo większą liczbę biegłych.

§ 3. Na pisemne żądanie biegłego rewidenta przedsiębiorca przekształcany przedłoży mu
dodatkowe wyjaśnienia lub dokumenty.

§ 4. Biegły rewident, w terminie określonym przez sąd, nie dłuższym jednak niż dwa miesiące od
dnia jego wyznaczenia, sporządzi na piśmie szczegółową opinię i złoży ją wraz z planem
przekształcenia przedsiębiorcy sądowi rejestrowemu oraz przedsiębiorcy przekształcanemu.

§ 5. Sąd rejestrowy określa wynagrodzenie za pracę biegłego rewidenta i zatwierdza rachunki
jego wydatków. Jeżeli przedsiębiorca przekształcany dobrowolnie tych należności nie uiści w
terminie dwóch tygodni, sąd rejestrowy ściągnie je w trybie przewidzianym dla egzekucji opłat
sądowych.

Art. 584
9 
. [Oświadczenie o przekształceniu przedsiębiorcy]
Oświadczenie o przekształceniu przedsiębiorcy powinno zostać sporządzone w formie aktu
notarialnego i określać co najmniej:
1) formę prawną spółki, w jaką zostaje przekształcony przedsiębiorca;
2) wysokość kapitału zakładowego albo kapitału akcyjnego;
3) zakres praw przyznanych osobiście przedsiębiorcy przekształcanemu jako wspólnikowi albo
akcjonariuszowi spółki przekształconej, jeżeli przyznanie takich praw jest przewidziane;
4) nazwiska i imiona członków zarządu spółki przekształconej.

Art. 584
10
. [Odpowiedzialność]

§ 1. Osoby działające za przedsiębiorcę przekształcanego odpowiadają solidarnie wobec tego

przedsiębiorcy, spółki, wspólników oraz osób trzecich za szkody wyrządzone działaniem lub
zaniechaniem, sprzecznym z prawem albo postanowieniami umowy lub statutu spółki, chyba że
nie ponoszą winy.

§ 2. Osoba fizyczna, o której mowa w art. 551 § 5, odpowiada wobec spółki, wspólników oraz
osób trzecich za szkody wyrządzone działaniem lub zaniechaniem, sprzecznym z prawem albo
postanowieniami umowy lub statutu spółki, chyba że nie ponosi winy.

§ 3. Biegły rewident odpowiada wobec przedsiębiorcy przekształcanego za szkody wyrządzone z
jego winy. W przypadku gdy biegłych jest kilku, ich odpowiedzialność jest solidarna.

§ 4. Roszczenia, o których mowa w § 1-3, przedawniają się po upływie trzech lat, licząc od dnia
przekształcenia.

Art. 584
11
. [Wpis przekształcenia do rejestru]
Wniosek o wpis przekształcenia do rejestru wnoszą wszyscy członkowie zarządu spółki
przekształconej.

Art. 584
12
. [Ogłoszenie o przekształceniu]
Ogłoszenie o przekształceniu przedsiębiorcy jest dokonywane na wniosek zarządu spółki
przekształconej.

Art. 584
13
. [Zakres odpowiedzialności za zobowiązania przedsiębiorcy przekształconego]
Osoba fizyczna, o której mowa w art. 551 § 5, odpowiada solidarnie ze spółką przekształconą za
zobowiązania przedsiębiorcy przekształcanego związane z prowadzoną działalnością gospodarczą
powstałe przed dniem przekształcenia, przez okres trzech lat, licząc od dnia przekształcenia.
TYTUŁ V
PRZEPISY KARNE

Art. 585.
(uchylony).

Art. 586. [Niezgłoszenie upadłości]
Kto, będąc członkiem zarządu spółki albo likwidatorem, nie zgłasza wniosku o upadłość spółki
handlowej pomimo powstania warunków uzasadniających według przepisów upadłość spółki
- podlega grzywnie, karze ograniczenia wolności albo pozbawienia wolności do roku.

Art. 587. [Ogłoszenie nieprawdziwych danych]


§ 1. Kto przy wykonywaniu obowiązków wymienionych w tytule III i IV ogłasza dane nieprawdziwe
albo przedstawia je organom spółki, władzom państwowym lub osobie powołanej do rewizji
- podlega grzywnie, karze ograniczenia wolności albo pozbawienia wolności do lat 2.

§ 2. Jeżeli sprawca działa nieumyślnie
- podlega grzywnie, karze ograniczenia wolności albo pozbawienia wolności do roku.

Art. 587
1
. [Naruszenie obowiązków informacyjnych]

§ 1. Kto, wbrew obowiązkom wynikającym z art. 219 § 4 i 4
1
, art. 300
71 

§ 1-2, art. 300
76 

§ 5 albo

art. 382 § 4 i 5, nie przekazuje informacji, dokumentów, sprawozdań lub wyjaśnień w terminie lub
przekazuje je niezgodne ze stanem faktycznym, lub zataja dane wpływające w istotny sposób na treść
tych informacji, dokumentów, sprawozdań lub wyjaśnień
- podlega grzywnie nie niższej niż 20 000 złotych i nie wyższej niż 50 000 złotych albo karze
ograniczenia wolności.

§ 2. Jeżeli sprawca działa nieumyślnie
- podlega grzywnie nie niższej niż 6000 złotych i nie wyższej niż 20 000 złotych.

Art. 587
2
. [Naruszenie obowiązków wobec doradcy rady nadzorczej]

§ 1. Kto wbrew obowiązkom wynikającym z art. 219 
2 

§ 3, art. 300
71a 

§ 3 albo art. 382
1 

§ 3,
doprowadza do tego, że zarząd nie zapewnia doradcy rady nadzorczej dostępu do dokumentów, nie
udziela mu żądanych informacji, przekazuje je niezgodne ze stanem faktycznym, lub zataja dane
wpływające w istotny sposób na treść tych informacji lub dokumentów
- podlega grzywnie nie niższej niż 20 000 złotych i nie wyższej niż 50 000 złotych albo karze
ograniczenia wolności.

§ 2. Jeżeli sprawca działa nieumyślnie
- podlega grzywnie nie niższej niż 6000 złotych i nie wyższej niż 20 000 złotych.

Art. 588. [Dopuszczenie do nabycia własnych udziałów bądź akcji]
Kto, będąc członkiem zarządu albo likwidatorem, dopuszcza do nabycia przez spółkę handlową
własnych udziałów lub akcji albo do brania ich w zastaw
- podlega grzywnie, karze ograniczenia wolności albo pozbawienia wolności do 6 miesięcy.

Art. 589. [Wydanie dokumentów imiennych w spółce z o.o.]
Kto, będąc członkiem zarządu albo likwidatorem spółki z ograniczoną odpowiedzialnością, dopuszcza
do wydania przez spółkę dokumentów imiennych, na okaziciela lub dokumentów na zlecenie na
udziały lub prawa do zysków w spółce

- podlega grzywnie, karze ograniczenia wolności albo pozbawienia wolności do 6 miesięcy.

Art. 589
1
. [Dopuszczenie do wydania przez prostą spółkę akcyjną dokumentów będących
tytułami uczestnictwa w dochodach lub podziale majątku spółki]
Kto, będąc członkiem zarządu albo likwidatorem prostej spółki akcyjnej, dopuszcza do wydania przez
spółkę dokumentów na akcje, warranty subskrypcyjne lub na inne tytuły uczestnictwa w dochodach lub
podziale majątku spółki
- podlega grzywnie, karze ograniczenia wolności albo pozbawienia wolności do 6 miesięcy.

Art. 589
2
. [Dopuszczenie do wydania przez spółkę akcyjną lub komandytowo-akcyjną
dokumentów będących tytułami uczestnictwa w dochodach lub podziale majątku spółki]
Kto, będąc uprawnionym samodzielnie lub łącznie z innymi osobami na podstawie ustawy lub statutu
do prowadzenia spraw i reprezentowania spółki akcyjnej albo spółki komandytowo-akcyjnej,
dopuszcza do wydania przez spółkę dokumentów na akcje, warranty subskrypcyjne, świadectwa
użytkowe, świadectwa założycielskie, lub na inne tytuły uczestnictwa w dochodach lub w podziale
majątku spółki
- podlega grzywnie, karze ograniczenia wolności albo pozbawienia wolności do 6 miesięcy.

Art. 590. [Umożliwienie bezprawnego głosowania]
Kto w celu umożliwienia bezprawnego głosowania na walnym zgromadzeniu lub bezprawnego
wykonywania praw mniejszości:
1) wystawia fałszywe zaświadczenie o złożeniu dokumentu akcji uprawniającej do głosowania lub
fałszywe świadectwo rejestrowe,
2) użycza innemu dokumentu akcji, która nie uprawnia jej właściciela do głosowania,
3) wystawia fałszywe zaświadczenie o prawie uczestnictwa w walnym zgromadzeniu spółki
publicznej,
4) przekazuje lub udostępnia fałszywy wykaz akcjonariuszy uprawnionych do uczestnictwa w
walnym zgromadzeniu spółki publicznej
- podlega grzywnie, karze ograniczenia wolności albo pozbawienia wolności do roku.

Art. 591. [Bezprawne posługiwanie się dokumentem]
Kto przy głosowaniu na walnym zgromadzeniu lub wykonywaniu praw mniejszości posługuje się:
1) fałszywym zaświadczeniem o złożeniu dokumentu akcji uprawniającej do głosowania lub
fałszywym świadectwem rejestrowym,
2) cudzym dokumentem akcji bez zgody właściciela,

3) cudzym dokumentem akcji, która nie uprawnia jej właściciela do głosowania,
4) fałszywym zaświadczeniem o prawie uczestnictwa w walnym zgromadzeniu spółki publicznej,
5) fałszywymi instrukcjami do głosowania na walnym zgromadzeniu spółki publicznej
- podlega grzywnie, karze ograniczenia wolności albo pozbawienia wolności do roku.

Art. 592. [Bezprawne wydanie akcji lub dopuszczenie do zarejestrowania akcji w rejestrze
akcjonariuszy]

§ 1. Członek zarządu, który dopuszcza do wydania dokumentów akcji:
1) niedostatecznie opłaconych,
2) przed zarejestrowaniem spółki,
3) w przypadku podwyższenia kapitału zakładowego - przed zarejestrowaniem podwyższenia
- podlega grzywnie, karze ograniczenia wolności albo pozbawienia wolności do roku.

§ 2. Tej samej karze podlega ten, kto będąc uprawnionym samodzielnie lub łącznie z innymi osobami
na podstawie ustawy lub statutu do prowadzenia spraw i reprezentowania spółki akcyjnej albo spółki
komandytowo-akcyjnej, dopuszcza do zarejestrowania akcji w rejestrze akcjonariuszy albo depozycie
papierów wartościowych:
1) przed zarejestrowaniem spółki;
2) w przypadku podwyższenia kapitału zakładowego - przed zarejestrowaniem podwyższenia.

§ 3. Tej samej karze podlega członek zarządu, który dopuszcza do zarejestrowania akcji w rejestrze
akcjonariuszy przed:
1) zarejestrowaniem prostej spółki akcyjnej;
2) wpisem do rejestru zmiany liczby akcji - w przypadku emisji nowych akcji prostej spółki
akcyjnej.

Art. 593. [Właściwość rzeczowa sądów]
Sprawy o przestępstwa wymienione w art. 586-592 należą do właściwości sądów rejonowych.

Art. 594. [Delikty członków zarządu]

§ 1. Kto, będąc członkiem zarządu spółki handlowej, wbrew obowiązkowi dopuszcza do tego, że
zarząd:
1) nie składa sądowi rejestrowemu listy wspólników albo listy akcjonariuszy,
2) nie prowadzi księgi udziałów zgodnie z przepisami art. 188 § 1 albo nie prowadzi księgi
akcyjnej zgodnie z art. 341 § 1, albo dopuszcza do nieprowadzenia rejestru akcjonariuszy zgodnie z
przepisami ustawy lub nierejestrowania akcji w depozycie papierów wartościowych,

3) nie zwołuje zgromadzenia wspólników albo walnego zgromadzenia,
4) odmawia wyjaśnień osobie powołanej do rewizji lub nie dopuszcza jej do pełnienia obowiązków,
5) nie przedstawia sądowi rejestrowemu wniosku o wyznaczenie biegłych rewidentów,
6) nie ogłasza wzmianki o złożeniu opinii przez biegłego rewidenta w sądzie rejestrowym zgodnie
z przepisem art. 312 § 7
- podlega grzywnie do 20 000 złotych.

§ 2. Kto, będąc członkiem zarządu, dopuszcza do tego, że spółka przez czas dłuższy niż trzy miesiące
wbrew prawu lub umowie pozostaje bez rady nadzorczej w należytym składzie
- podlega grzywnie w tej samej wysokości.

§ 3. Przepisy § 1 i § 2 stosuje się odpowiednio do likwidatorów.

§ 4. Grzywnę nakłada sąd rejestrowy.

Art. 595. [Wadliwe oznaczanie pism spółki]

§ 1. Kto, będąc członkiem zarządu spółki kapitałowej, dopuszcza do tego, że pisma i zamówienia
handlowe oraz informacje, o których mowa w art. 206 § 1, art. 300
61 

§ 1 i art. 374 § 1, nie zawierają
danych określonych w tych przepisach albo, będąc komplementariuszem spółki komandytowo-
akcyjnej uprawnionym do reprezentowania spółki, dopuszcza do tego, że pisma i zamówienia
handlowe oraz informacje, o których mowa w art. 127 § 5, nie zawierają danych określonych w tym
przepisie
- podlega grzywnie do 5000 złotych.

§ 2. Przepisy art. 594 § 3 i § 4 stosuje się odpowiednio.

Art. 595
1 
. [Naruszenie zakazu promocji i reklamy nabycia udziałów w spółce z o.o.]

§ 1. Kto składa ofertę nabycia udziałów w spółce z ograniczoną odpowiedzialnością w sposób
określony w art. 182
1 

§ 1
- podlega grzywnie, karze ograniczenia wolności albo pozbawienia wolności do 6 miesięcy.

§ 2. Tej samej karze podlega, kto promuje nabycie udziałów w spółce z ograniczoną
odpowiedzialnością w sposób określony w art. 182
1 

§ 2.

Art. 595
2
. [Naruszenie zakazu promocji i reklamy objęcia nowych udziałów w spółce z o.o.]

§ 1. Kto składa ofertę objęcia nowych udziałów w spółce z ograniczoną odpowiedzialnością w sposób
określony w art. 257
1 

§ 1
- podlega grzywnie, karze ograniczenia wolności albo pozbawienia wolności do 6 miesięcy.

§ 2. Tej samej karze podlega, kto promuje objęcie nowych udziałów w spółce z ograniczoną

odpowiedzialnością w sposób określony w art. 257
1 

§ 2.
TYTUŁ VI
ZMIANY W PRZEPISACH OBOWIĄZUJĄCYCH, PRZEPISY PRZEJŚCIOWE I PRZEPISY
KOŃCOWE
Dział I
Zmiany w przepisach obowiązujących

Art. 596.
W rozporządzeniu Prezydenta Rzeczypospolitej z dnia 24 października 1934 r. - Prawo
upadłościowe (Dz. U. z 1991 r. Nr 118, poz. 512, z 1994 r. Nr 1, poz. 1, z 1995 r. Nr 85, poz. 426, z
1996 r. Nr 6, poz. 43, Nr 43, poz. 189, Nr 106, poz. 496, Nr 149, poz. 703, z 1997 r. Nr 28, poz. 153,
Nr 54, poz. 349, Nr 117, poz. 751, Nr 121, poz. 770, Nr 140, poz. 940, z 1998 r. Nr 117, poz. 756
oraz z 2000 r. Nr 26, poz. 306 i Nr 84, poz. 948) wprowadza się następujące zmiany: (zmiany
pominięte).

Art. 597.
W ustawie z dnia 17 listopada 1964 r. - Kodeks postępowania cywilnego (Dz. U. Nr 43, poz. 296, z
1965 r. Nr 15, poz. 113, z 1974 r. Nr 27, poz. 157 i Nr 39, poz. 231, z 1975 r. Nr 45, poz. 234, z 1982
r. Nr 11, poz. 82 i Nr 30, poz. 210, z 1983 r. Nr 5, poz. 33, z 1984 r. Nr 45, poz. 241 i 242, z 1985 r.
Nr 20, poz. 86, z 1987 r. Nr 21, poz. 123, z 1988 r. Nr 41, poz. 324, z 1989 r. Nr 4, poz. 21 i Nr 33,
poz. 175, z 1990 r. Nr 14, poz. 88, Nr 34, poz. 198, Nr 53, poz. 306, Nr 55, poz. 318 i Nr 79, poz.
464, z 1991 r. Nr 7, poz. 24, Nr 22, poz. 92 i Nr 115, poz. 496, z 1993 r. Nr 12, poz. 53, z 1994 r. Nr
105, poz. 509, z 1995 r. Nr 83, poz. 417, z 1996 r. Nr 24, poz. 110, Nr 43, poz. 189, Nr 73, poz. 350 i
Nr 149, poz. 703, z 1997 r. Nr 43, poz. 270, Nr 54, poz. 348, Nr 75, poz. 471, Nr 102, poz. 643, Nr
117, poz. 752, Nr 121, poz. 769 i 770, Nr 133, poz. 882, Nr 139, poz. 934, Nr 140, poz. 940 i Nr 141,
poz. 944, z 1998 r. Nr 106, poz. 668 i Nr 117, poz. 757, z 1999 r. Nr 52, poz. 532 oraz z 2000 r. Nr
22, poz. 269 i 271, Nr 48, poz. 552 i 554, Nr 55, poz. 665 i Nr 73, poz. 852) wprowadza się
następujące zmiany: (zmiany pominięte).

Art. 598.
W ustawie z dnia 26 maja 1982 r. - Prawo o adwokaturze (Dz. U. Nr 16, poz. 124 i Nr 25, poz. 187,
z 1983 r. Nr 5, poz. 33, z 1986 r. Nr 42, poz. 202, z 1990 r. Nr 36, poz. 206, z 1995 r. Nr 4, poz. 17, z
1996 r. Nr 77, poz. 367, z 1997 r. Nr 28, poz. 153, Nr 75, poz. 471 i Nr 141, poz. 943, z 1998 r. Nr
106, poz. 668, z 1999 r. Nr 75, poz. 853 i z 2000 r. Nr 39, poz. 439) wprowadza się następujące

zmiany: (zmiany pominięte).

Art. 599.
W ustawie z dnia 6 lipca 1982 r. o radcach prawnych (Dz. U. Nr 19, poz. 145, z 1989 r. Nr 33, poz.
175, z 1996 r. Nr 106, poz. 496, z 1997 r. Nr 75, poz. 471, z 1998 r. Nr 106, poz. 668, z 1999 r. Nr
75, poz. 853 i Nr 83, poz. 931 oraz z 2000 r. Nr 48, poz. 545) w art. 8 w ust. 1 wyrazy "w spółce
jawnej lub cywilnej" zastępuje się wyrazami "w spółce cywilnej, jawnej lub partnerskiej".

Art. 600.
W ustawie z dnia 14 lutego 1991 r. - Prawo o notariacie (Dz. U. Nr 22, poz. 91, z 1997 r. Nr 28, poz.
153, z 1999 r. Nr 101, poz. 1178 i z 2000 r. Nr 48, poz. 551) w art. 4 w § 3 wyrazy "spółki cywilnej"
zastępuje się wyrazami "spółki cywilnej lub partnerskiej".

Art. 601.
W ustawie z dnia 29 września 1994 r. o rachunkowości (Dz. U. Nr 121, poz. 591, z 1997 r. Nr 32,
poz. 183, Nr 43, poz. 272, Nr 88, poz. 554, Nr 118, poz. 754, Nr 139, poz. 933 i 934, Nr 140, poz.
939 i Nr 141, poz. 945, z 1998 r. Nr 60, poz. 382, Nr 106, poz. 668, Nr 107, poz. 669 i Nr 155, poz.
1014, z 1999 r. Nr 9, poz. 75 i Nr 83, poz. 931 oraz z 2000 r. Nr 60, poz. 703) w art. 36 dodaje się
ust. 2a w brzmieniu: (zmiany pominięte).

Art. 602.
W ustawie z dnia 13 października 1994 r. o biegłych rewidentach i ich samorządzie (Dz. U. Nr 121,
poz. 592, z 1996 r. Nr 102, poz. 475 i z 2000 r. Nr 89, poz. 992) wprowadza się następujące zmiany:
(zmiany pominięte).

Art. 603.
W ustawie z dnia 29 czerwca 1995 r. o obligacjach (Dz. U. Nr 83, poz. 420 i Nr 118, poz. 574, z
1997 r. Nr 88, poz. 554 i Nr 118, poz. 754, z 1998 r. Nr 106, poz. 668 i z 2000 r. Nr 60, poz. 702)
wprowadza się następujące zmiany: (zmiany pominięte).

Art. 604.
W ustawie z dnia 5 lipca 1996 r. o zawodach pielęgniarki i położnej (Dz. U. Nr 91, poz. 410, z 1998
r. Nr 106, poz. 668 i Nr 162, poz. 1115 oraz z 2000 r. Nr 12, poz. 136) w art. 25a w ust. 1 wyrazy "w
formie spółki prawa cywilnego" zastępuje się wyrazami "w formie spółki cywilnej lub partnerskiej".

Art. 605.
W ustawie z dnia 5 lipca 1996 r. o doradztwie podatkowym (Dz. U. Nr 102, poz. 475 i z 1997 r. Nr
88, poz. 554) w art. 27 w ust. 1 w pkt 1 po wyrazie "cywilnej" dodaje się przecinek, a wyrazy "albo

jawnej" zastępuje się wyrazami "jawnej lub partnerskiej".

Art. 606.
W ustawie z dnia 5 grudnia 1996 r. o zawodzie lekarza (Dz. U. z 1997 r. Nr 28, poz. 152 i Nr 88,
poz. 554, z 1998 r. Nr 106, poz. 668 i Nr 162, poz. 1115, z 1999 r. Nr 60, poz. 636 i Nr 64, poz. 729
oraz z 2000 r. Nr 12, poz. 136 i Nr 60, poz. 698) w art. 50a w ust. 1 wyrazy "spółki prawa
cywilnego" zastępuje się wyrazami "spółki cywilnej lub partnerskiej".

Art. 607.
W ustawie z dnia 21 sierpnia 1997 r. - Prawo o publicznym obrocie papierami wartościowymi (Dz.
U. Nr 118, poz. 754 i Nr 141, poz. 945, z 1998 r. Nr 107, poz. 669 i Nr 113, poz. 715 oraz z 2000 r.
Nr 22, poz. 270 i Nr 60, poz. 702 i 703) wprowadza się następujące zmiany: (zmiany pominięte).

Art. 608.
W ustawie z dnia 29 sierpnia 1997 r. - Ordynacja podatkowa (Dz. U. Nr 137, poz. 926 i Nr 160, poz.
1083, z 1998 r. Nr 106, poz. 668 oraz z 1999 r. Nr 11, poz. 95 i Nr 92, poz. 1062) wprowadza się
następujące zmiany: (zmiany pominięte).

Art. 609.
W ustawie z dnia 29 sierpnia 1997 r. - Prawo bankowe (Dz. U. Nr 140, poz. 939, z 1998 r. Nr 160,
poz. 1063 i Nr 162, poz. 1118, z 1999 r. Nr 11, poz. 95 i Nr 40, poz. 399 oraz z 2000 r. Nr 93, poz.
1027) wprowadza się następujące zmiany: (zmiany pominięte).
Dział II
Przepisy przejściowe

Art. 610. [Utrata mocy przepisów dotychczasowych]
Z dniem wejścia w życie ustawy tracą moc przepisy dotyczące spraw w niej unormowanych, chyba
że przepisy poniższe stanowią inaczej.

Art. 611. [Przepisy utrzymane w mocy]
Pozostają w mocy przepisy szczególne dotyczące:
1) (uchylony);
2) spółek prowadzących działalność bankową;
3) spółek prowadzących giełdy albo rynki pozagiełdowe;
4) spółek prowadzących domy maklerskie;

5) Krajowego Depozytu Papierów Wartościowych S.A.;
6) spółek prowadzących działalność ubezpieczeniową;
7) towarzystw funduszy inwestycyjnych;
8) towarzystw emerytalnych;
9) spółek publicznej radiofonii i telewizji;
10) spółek powstałych w wyniku komercjalizacji i prywatyzacji przedsiębiorstw państwowych;
11) innych spółek handlowych uregulowanych w odrębnych ustawach.

Art. 612. [Stosowanie przepisów ustawy]
Do stosunków prawnych w zakresie spółek handlowych istniejących w dniu wejścia w życie ustawy
stosuje się jej przepisy, chyba że przepisy poniższe stanowią inaczej.

Art. 613. [Uprawnienia nabyte]

§ 1. Uprawnienia wspólników i akcjonariuszy spółek handlowych, nabyte przed dniem wejścia w
życie ustawy, pozostają w mocy.

§ 2. Treść uprawnień, o których mowa w § 1, podlega przepisom dotychczasowym.

§ 3. Do zmiany treści uprawnień i rozporządzeń uprawnieniami wspólników oraz akcjonariuszy
dokonanych po wejściu w życie ustawy stosuje się jej przepisy.

Art. 614. [Odpowiednie stosowanie przepisów do świadectw założycielskich i akcji
użytkowych]

§ 1. Przepisy art. 613 stosuje się odpowiednio do świadectw założycielskich i akcji użytkowych.

§ 2. Świadectwa założycielskie wygasają najpóźniej z upływem dziesięciu lat od chwili wejścia w
życie ustawy.

Art. 615. [Stosowanie nowej ustawy do obowiązków członków organów]

§ 1. Z dniem wejścia w życie ustawy do obowiązków członków organów spółek kapitałowych
stosuje się jej przepisy.

§ 2. Termin wygaśnięcia mandatu członka organu spółki kapitałowej, który rozpoczął się przed
wejściem w życie ustawy, ocenia się według przepisów dotychczasowych.

Art. 616. [Stosowanie przepisów dotychczasowych w kwestii rejestracji]
Do spraw o wpis do rejestru spółki jawnej, spółki komandytowej, spółki z ograniczoną
odpowiedzialnością lub spółki akcyjnej, wszczętych i niezakończonych do dnia wejścia w życie
ustawy, stosuje się przepisy dotychczasowe, chyba że przepisy poniższe stanowią inaczej.


Art. 617. [Stosowanie przepisów dotychczasowych w sprawach o połączenie i przekształcenie]
Do łączenia i przekształcenia spółek kapitałowych, w przypadku powzięcia odpowiedniej uchwały
przez zgromadzenie wspólników (walne zgromadzenie) przed dniem wejścia w życie ustawy, stosuje
się przepisy dotychczasowe; jednakże skutki prawne połączenia lub przekształcenia, wpisanego do
rejestru po wejściu ustawy w życie, ocenia się według jej przepisów.

Art. 618. [Koncesje, zezwolenia i ulgi]
Przepisy art. 494 § 2 i art. 531 § 2 stosuje się do koncesji, zezwoleń oraz ulg przyznanych po dniu
wejścia w życie ustawy, chyba że przepisy dotychczasowe przewidywały przejście takich uprawnień
na spółkę przejmującą lub na spółkę nowo zawiązaną.

Art. 619. [Uchwały wspólników i organów spółek]
Do uchwał wspólników oraz uchwał organów spółek kapitałowych powziętych przed dniem wejścia
ustawy w życie stosuje się przepisy dotychczasowe.

Art. 620. [Ocena skutków zdarzeń zaistniałych]

§ 1. Do oceny skutków zdarzeń prawnych stosuje się przepisy obowiązujące w dniu, w którym
zdarzenia te nastąpiły.

§ 2. Z dniem wejścia w życie ustawy do oceny skutków:
1) utworzenia spółki w organizacji wskutek zawarcia umowy spółki kapitałowej,
2) zdarzeń będących podstawą orzeczenia sądu rejestrowego o rozwiązaniu spółki kapitałowej,
zgodnie z art. 21,
stosuje się przepisy ustawy.

Art. 621. [Roszczenia sprzed wejścia w życie ustawy]
Do roszczeń powstałych przed dniem wejścia w życie ustawy, a według przepisów Kodeksu
handlowego w tym dniu jeszcze nieprzedawnionych, stosuje się przepisy ustawy dotyczące
przedawnienia z następującymi ograniczeniami:
1) początek, zawieszenie i przerwanie biegu przedawnienia ocenia się według przepisów
Kodeksu handlowego, za okres przed dniem wejścia w życie ustawy;
2) jeżeli termin przedawnienia według przepisów ustawy jest krótszy niż według przepisów
Kodeksu handlowego, bieg przedawnienia rozpoczyna się z dniem wejścia w życie ustawy; jeżeli
jednak przedawnienie rozpoczęte przed dniem wejścia w życie ustawy nastąpiłoby przy
uwzględnieniu terminu przedawnienia określonego w Kodeksie handlowym wcześniej,
przedawnienie następuje z upływem tego wcześniejszego terminu.


Art. 622. [Wszczęte sprawy sądowe]
Do spraw wszczętych przed sądami powszechnymi lub sądami polubownymi w zakresie spółek
handlowych przed dniem wejścia w życie ustawy stosuje się przepisy dotychczasowe.

Art. 623. [Dostosowanie umów i statutów]

§ 1. W terminie trzech lat od dnia wejścia w życie ustawy spółki handlowe istniejące w dniu
wejścia w życie ustawy dostosują postanowienia swoich umów, aktów założycielskich lub statutów
do jej przepisów.

§ 2. Przepis § 1 nie dotyczy postanowień umów spółek i statutów będących podstawą ustanowienia
uprawnień, o których mowa w art. 613 § 1.

§ 3. W przypadku naruszenia przepisu § 1 sąd rejestrowy może z urzędu lub na wniosek osoby
mającej interes prawny wezwać spółkę do usunięcia naruszenia w terminie nie dłuższym niż sześć
miesięcy. Jeżeli spółka nie uczyni zadość wezwaniu, sąd może także z urzędu wydać postanowienie
o rozwiązaniu spółki.

Art. 624. [Dostosowanie wysokości kapitału]

§ 1. W terminie trzech lat od dnia wejścia w życie ustawy spółki z ograniczoną odpowiedzialnością,
o których mowa w art. 612, dokonają podwyższenia kapitału zakładowego co najmniej do wysokości
25 000 złotych oraz spełnią wymogi dotyczące minimalnej wartości udziału określone w art. 154 § 2.
Najpóźniej w terminie pięciu lat od dnia wejścia w życie ustawy spółki te dostosują wysokość
kapitału zakładowego do wymagań określonych w art. 154 § 1.

§ 2. W terminie trzech lat od dnia wejścia w życie ustawy spółki akcyjne, o których mowa w art.
612, dokonają podwyższenia kapitału zakładowego co najmniej do wysokości 250 000 złotych.
Najpóźniej w terminie pięciu lat od dnia wejścia w życie ustawy spółki te dostosują wysokość
kapitału zakładowego do wymagań określonych w art. 308 § 1.

§ 3. Do spółek kapitałowych w organizacji zgłoszonych do sądu rejestrowego przed dniem
ogłoszenia ustawy stosuje się dotychczasowe przepisy dotyczące minimalnej wysokości kapitału
zakładowego i wartości nominalnej akcji lub udziału. Do spółek tych stosuje się przepisy § 1 i § 2.

§ 4. W przypadku gdy spółka kapitałowa nie spełniła wymogów przewidzianych w § 1 lub § 2,
przepisy art. 623 § 3 stosuje się odpowiednio. Ponadto akcjonariusze lub wspólnicy takiej spółki nie
mogą pobierać dywidendy ani innych świadczeń od spółki do czasu spełnienia wymogów
określonych w § 1-3. Nie dotyczy to udziału w majątku spółki w przypadku jej rozwiązania lub
likwidacji.

Art. 625. [Uprzywilejowanie Skarbu Państwa]

§ 1. W okresie do dnia 31 grudnia 2004 r. statuty spółek zawiązywanych po wejściu w życie

ustawy, w których akcjonariuszem jest Skarb Państwa, mogą przewidywać uprzywilejowanie akcji
Skarbu Państwa co do głosu w wyższym stopniu niż określony w art. 352; nie można jednak
przyznać Skarbowi Państwa więcej niż pięć głosów na jedną akcję.

§ 2. Przepis § 1 traci moc z dniem przystąpienia Rzeczypospolitej Polskiej do Unii Europejskiej.
Od dnia przystąpienia Rzeczypospolitej Polskiej do Unii Europejskiej w statutach spółek, w których
akcjonariuszem jest Skarb Państwa, dopuszcza się uprzywilejowanie akcji lub udziałów Skarbu
Państwa w sprawach, o których mowa w art. 351-354.

§ 3. Do uprawnień Skarbu Państwa w spółkach akcyjnych nabytych zgodnie z § 1 stosuje się art.
613.

Art. 626.
(uchylony).

Art. 627.
(uchylony).

Art. 628. [Wątpliwości intertemporalne]
W razie wątpliwości, czy mają być stosowane przepisy dotychczasowe, czy przepisy ustawy, należy
stosować przepisy ustawy.

Art. 629. [Nawiązanie do Kodeksu handlowego]
Jeżeli obowiązujące przepisy powołują się na przepisy rozporządzenia Prezydenta Rzeczypospolitej -
Kodeks handlowy bądź rozporządzenia Prezydenta Rzeczypospolitej - Przepisy wprowadzające
Kodeks handlowy, uchylone przepisem art. 631, albo odsyłają ogólnie do przepisów Kodeksu
handlowego o spółkach jawnych, spółkach komandytowych, spółkach z ograniczoną
odpowiedzialnością lub spółkach akcyjnych, stosuje się w tym zakresie właściwe przepisy ustawy.

Art. 630. [Przepisy o rejestrze handlowym, firmie i prokurze]
Jeżeli obowiązujące przepisy powołują się na dotyczące rejestru handlowego, firmy lub prokury
przepisy rozporządzenia Prezydenta Rzeczypospolitej, uchylonego przepisem art. 631 pkt 1, albo
odsyłają ogólnie do przepisów o rejestrze handlowym, firmie lub prokurze, stosuje się w tym
zakresie przepis art. 632.
Dział III
Przepisy końcowe

Art. 631. [Utrata mocy obowiązującej]

Z uwzględnieniem przepisu art. 632 ustawy, tracą moc:
1) rozporządzenie Prezydenta Rzeczypospolitej z dnia 27 czerwca 1934 r. - Kodeks handlowy
(Dz. U. poz. 502, z 1946 r. poz. 321, z 1950 r. poz. 312, z 1964 r. poz. 94, z 1988 r. poz. 326, z
1990 r. poz. 98 i 298, z 1991 r. poz. 155, 418 i 480, z 1994 r. poz. 591, z 1995 r. poz. 478, z 1996
r. poz. 43, z 1997 r. poz. 554, 754, 769 i 770, z 1999 r. poz. 1178 oraz z 2000 r. poz. 702);
2) rozporządzenie Prezydenta Rzeczypospolitej z dnia 27 czerwca 1934 r. - Przepisy
wprowadzające Kodeks handlowy (Dz. U. poz. 503, z 1945 r. poz. 224, z 1946 r. poz. 197 i 329, z
1947 r. poz. 20, z 1961 r. poz. 319, z 1964 r. poz. 94, z 1997 r. poz. 769 oraz z 1999 r. poz. 1178).

Art. 632.
(uchylony).

Art. 633. [Wejście w życie ustawy]
Ustawa wchodzi w życie z dniem 1 stycznia 2001 r.
Niniejsza ustawa dokonuje w zakresie swojej regulacji transpozycji następujących dyrektyw Wspólnot
Europejskich:
1) pierwszej dyrektywy Rady 68/151/EWG z dnia 9 marca 1968 r. w sprawie koordynacji gwarancji,
jakie są wymagane w Państwach Członkowskich od spółek w rozumieniu art. 58 akapit drugi Traktatu,
w celu uzyskania ich równoważności w całej Wspólnocie, dla zapewnienia ochrony interesów zarówno
wspólników jak i osób trzecich (Dz. Urz. WE L 65 z 14.03.1968, str. 8, z późn. zm.; Dz. Urz. UE
Polskie wydanie specjalne, rozdz. 17, t. 1, str. 3, z późn. zm.);
2) drugiej dyrektywy Rady 77/91/EWG z dnia 13 grudnia 1976 r. w sprawie koordynacji gwarancji,
jakie są wymagane w Państwach Członkowskich od spółek w rozumieniu art. 58 akapit drugi Traktatu,
w celu uzyskania ich równoważności, dla ochrony interesów zarówno wspólników, jak i osób trzecich w
zakresie tworzenia spółki akcyjnej, jak również utrzymania i zmian jej kapitału (Dz. Urz. WE L 26 z
31.01.1977, str. 1, z późn. zm.; Dz. Urz. UE Polskie wydanie specjalne, rozdz. 17, t. 1, str. 8, z późn.
zm.);
3) trzeciej dyrektywy Rady 78/855/EWG z dnia 9 października 1978 r. wydanej na podstawie art. 54
ust. 3 lit. g Traktatu, dotyczącej łączenia się spółek akcyjnych (Dz. Urz. WE L 295 z 20.10.1978, str. 36,
z późn. zm.; Dz. Urz. UE Polskie wydanie specjalne, rozdz. 17, t. 1, str. 42, z późn. zm.);
4) szóstej dyrektywy Rady 82/891/EWG z dnia 17 grudnia 1982 r. wydanej na podstawie art. 54 ust. 3
lit. g Traktatu dotyczącej podziału spółek akcyjnych (Dz. Urz. WE L 378 z 31.12.1982, str. 47, z późn.
zm.; Dz. Urz. UE Polskie wydanie specjalne, rozdz. 17, t. 1, str. 50, z późn. zm.);
1

5) jedenastej dyrektywy Rady 89/666/EWG z dnia 21 grudnia 1989 r. dotyczącej wymogów ujawniania
informacji odnośnie do oddziałów utworzonych w Państwie Członkowskim przez niektóre rodzaje
spółek podlegających prawu innego państwa (Dz. Urz. WE L 395 z 30.12.1989, str. 36, z późn. zm.; Dz.
Urz. UE Polskie wydanie specjalne, rozdz. 17, t. 1, str. 100, z późn. zm.);
6) dwunastej dyrektywy Rady 89/667/EWG w sprawie prawa spółek z dnia 21 grudnia 1989 r.
dotyczącej jednoosobowych spółek z ograniczoną odpowiedzialnością (Dz. Urz. WE L 395 z
30.12.1989, str. 40, z późn. zm.; Dz. Urz. UE Polskie wydanie specjalne, rozdz. 17, t. 1, str. 104, z późn.
zm.);
7) dyrektywy Parlamentu Europejskiego i Rady 2001/17/WE z dnia 19 marca 2001 r. w sprawie
reorganizacji i likwidacji zakładów ubezpieczeń (Dz. Urz. WE L 110 z 20.04.2001, str. 28; Dz. Urz. UE
Polskie wydanie specjalne, rozdz. 6, t. 4, str. 3);
8) dyrektywy Parlamentu Europejskiego i Rady 2001/24/WE z dnia 4 kwietnia 2001 r. w sprawie
reorganizacji i likwidacji instytucji kredytowych (Dz. Urz. WE L 125 z 05.05.2001, str. 15; Dz. Urz. UE
Polskie wydanie specjalne, rozdz. 6, t. 4, str. 15).

Art. 299 § 1 częściowo został uznany za niezgodny z art. 45 ust. 1 oraz art. 77 ust. 2 Konstytucji
Rzeczypospolitej Polskiej przez pkt 1 wyroku Trybunału Konstytucyjnego z dnia 12 kwietnia 2023 r.
sygn. akt P 5/19 (Dz.U.2023.739) z dniem 19 kwietnia 2023 r. Zgodnie z tym wyrokiem wymieniony
wyżej przepis traci moc w zakresie, w jakim nie przewiduje możliwości, aby pozwany były członek
zarządu spółki z ograniczoną odpowiedzialnością uwolnił się od odpowiedzialności poprzez wykazanie,
że wierzytelność, stwierdzona orzeczeniem, na podstawie którego wszczęto przeciwko spółce
bezskuteczną egzekucję, nie istnieje, w sytuacji, w której orzeczenie zapadło w postępowaniu
wszczętym po dacie utraty przez pozwanego statusu członka zarządu spółki.
2

Art. 299 § 2 częściowo został uznany za niezgodny z art. 45 ust. 1 oraz art. 77 ust. 2 Konstytucji
Rzeczypospolitej Polskiej przez pkt 1 wyroku Trybunału Konstytucyjnego z dnia 12 kwietnia 2023 r.
sygn. akt P 5/19 (Dz.U.2023.739) z dniem 19 kwietnia 2023 r. Zgodnie z tym wyrokiem wymieniony
wyżej przepis traci moc w zakresie, w jakim nie przewiduje możliwości, aby pozwany były członek
zarządu spółki z ograniczoną odpowiedzialnością uwolnił się od odpowiedzialności poprzez wykazanie,
że wierzytelność, stwierdzona orzeczeniem, na podstawie którego wszczęto przeciwko spółce
bezskuteczną egzekucję, nie istnieje, w sytuacji, w której orzeczenie zapadło w postępowaniu
wszczętym po dacie utraty przez pozwanego statusu członka zarządu spółki.
3

Art. 459 częściowo został uznany za niezgodny z art. 2 Konstytucji Rzeczypospolitej Polskiej
wyrokiem Trybunału Konstytucyjnego z dnia 18 stycznia 2024 r. sygn. akt K 29/23 (Dz.U.2024.96) z
dniem 26 stycznia 2024 r. Zgodnie z tym wyrokiem wymieniony wyżej przepis traci moc w zakresie, w
jakim rozumiany jest w ten sposób, że swoim zakresem regulacyjnym, z mocy samej ustawy - Kodeks
spółek handlowych, obejmuje także jednostki publicznej radiofonii i telewizji, w rozumieniu ustawy o
4

radiofonii i telewizji.

Art. 460 częściowo został uznany za niezgodny z art. 2 Konstytucji Rzeczypospolitej Polskiej
wyrokiem Trybunału Konstytucyjnego z dnia 18 stycznia 2024 r. sygn. akt K 29/23 (Dz.U.2024.96) z
dniem 26 stycznia 2024 r. Zgodnie z tym wyrokiem wymieniony wyżej przepis traci moc w zakresie, w
jakim rozumiany jest w ten sposób, że swoim zakresem regulacyjnym, z mocy samej ustawy - Kodeks
spółek handlowych, obejmuje także jednostki publicznej radiofonii i telewizji, w rozumieniu ustawy o
radiofonii i telewizji.
5

Art. 461 częściowo został uznany za niezgodny z art. 2 Konstytucji Rzeczypospolitej Polskiej
wyrokiem Trybunału Konstytucyjnego z dnia 18 stycznia 2024 r. sygn. akt K 29/23 (Dz.U.2024.96) z
dniem 26 stycznia 2024 r. Zgodnie z tym wyrokiem wymieniony wyżej przepis traci moc w zakresie, w
jakim rozumiany jest w ten sposób, że swoim zakresem regulacyjnym, z mocy samej ustawy - Kodeks
spółek handlowych, obejmuje także jednostki publicznej radiofonii i telewizji, w rozumieniu ustawy o
radiofonii i telewizji.
6

Art. 462 częściowo został uznany za niezgodny z art. 2 Konstytucji Rzeczypospolitej Polskiej
wyrokiem Trybunału Konstytucyjnego z dnia 18 stycznia 2024 r. sygn. akt K 29/23 (Dz.U.2024.96) z
dniem 26 stycznia 2024 r. Zgodnie z tym wyrokiem wymieniony wyżej przepis traci moc w zakresie, w
jakim rozumiany jest w ten sposób, że swoim zakresem regulacyjnym, z mocy samej ustawy - Kodeks
spółek handlowych, obejmuje także jednostki publicznej radiofonii i telewizji, w rozumieniu ustawy o
radiofonii i telewizji.
7

Art. 463 częściowo został uznany za niezgodny z art. 2 Konstytucji Rzeczypospolitej Polskiej
wyrokiem Trybunału Konstytucyjnego z dnia 18 stycznia 2024 r. sygn. akt K 29/23 (Dz.U.2024.96) z
dniem 26 stycznia 2024 r. Zgodnie z tym wyrokiem wymieniony wyżej przepis traci moc w zakresie, w
jakim rozumiany jest w ten sposób, że swoim zakresem regulacyjnym, z mocy samej ustawy - Kodeks
spółek handlowych, obejmuje także jednostki publicznej radiofonii i telewizji, w rozumieniu ustawy o
radiofonii i telewizji.
8

Art. 464 częściowo został uznany za niezgodny z art. 2 Konstytucji Rzeczypospolitej Polskiej
wyrokiem Trybunału Konstytucyjnego z dnia 18 stycznia 2024 r. sygn. akt K 29/23 (Dz.U.2024.96) z
dniem 26 stycznia 2024 r. Zgodnie z tym wyrokiem wymieniony wyżej przepis traci moc w zakresie, w
jakim rozumiany jest w ten sposób, że swoim zakresem regulacyjnym, z mocy samej ustawy - Kodeks
spółek handlowych, obejmuje także jednostki publicznej radiofonii i telewizji, w rozumieniu ustawy o
radiofonii i telewizji.
9

Art. 465 częściowo został uznany za niezgodny z art. 2 Konstytucji Rzeczypospolitej Polskiej
wyrokiem Trybunału Konstytucyjnego z dnia 18 stycznia 2024 r. sygn. akt K 29/23 (Dz.U.2024.96) z
dniem 26 stycznia 2024 r. Zgodnie z tym wyrokiem wymieniony wyżej przepis traci moc w zakresie, w
jakim rozumiany jest w ten sposób, że swoim zakresem regulacyjnym, z mocy samej ustawy - Kodeks
spółek handlowych, obejmuje także jednostki publicznej radiofonii i telewizji, w rozumieniu ustawy o
10

radiofonii i telewizji.

Art. 466 częściowo został uznany za niezgodny z art. 2 Konstytucji Rzeczypospolitej Polskiej
wyrokiem Trybunału Konstytucyjnego z dnia 18 stycznia 2024 r. sygn. akt K 29/23 (Dz.U.2024.96) z
dniem 26 stycznia 2024 r. Zgodnie z tym wyrokiem wymieniony wyżej przepis traci moc w zakresie, w
jakim rozumiany jest w ten sposób, że swoim zakresem regulacyjnym, z mocy samej ustawy - Kodeks
spółek handlowych, obejmuje także jednostki publicznej radiofonii i telewizji, w rozumieniu ustawy o
radiofonii i telewizji.
11

Art. 467 częściowo został uznany za niezgodny z art. 2 Konstytucji Rzeczypospolitej Polskiej
wyrokiem Trybunału Konstytucyjnego z dnia 18 stycznia 2024 r. sygn. akt K 29/23 (Dz.U.2024.96) z
dniem 26 stycznia 2024 r. Zgodnie z tym wyrokiem wymieniony wyżej przepis traci moc w zakresie, w
jakim rozumiany jest w ten sposób, że swoim zakresem regulacyjnym, z mocy samej ustawy - Kodeks
spółek handlowych, obejmuje także jednostki publicznej radiofonii i telewizji, w rozumieniu ustawy o
radiofonii i telewizji.
12

Art. 468 częściowo został uznany za niezgodny z art. 2 Konstytucji Rzeczypospolitej Polskiej
wyrokiem Trybunału Konstytucyjnego z dnia 18 stycznia 2024 r. sygn. akt K 29/23 (Dz.U.2024.96) z
dniem 26 stycznia 2024 r. Zgodnie z tym wyrokiem wymieniony wyżej przepis traci moc w zakresie, w
jakim rozumiany jest w ten sposób, że swoim zakresem regulacyjnym, z mocy samej ustawy - Kodeks
spółek handlowych, obejmuje także jednostki publicznej radiofonii i telewizji, w rozumieniu ustawy o
radiofonii i telewizji.
13

---

Część 10 z 11