# Część 2/11
## Art. 105 - Art. 2

---

Zakres: Art. 105 - Art. 2
Liczba artykułów: 409
Liczba wierszy: 1200

---

Art. 105. [Obowiązkowe elementy umowy spółki komandytowej]
Umowa spółki komandytowej powinna zawierać:
1) firmę i siedzibę spółki;

2) przedmiot działalności spółki;
3) czas trwania spółki, jeżeli jest oznaczony;
4) oznaczenie wkładów wnoszonych przez każdego wspólnika i ich wartość;
5) oznaczony kwotowo zakres odpowiedzialności każdego komandytariusza wobec wierzycieli
(sumę komandytową).

Art. 106. [Forma aktu notarialnego]
Umowa spółki komandytowej powinna być zawarta w formie aktu notarialnego.

Art. 106
1
. [Zawarcie umowy przy wykorzystaniu wzorca umowy]

§ 1. Umowa spółki komandytowej może być zawarta również przy wykorzystaniu wzorca
umowy.

§ 2. Zawarcie umowy spółki komandytowej przy wykorzystaniu wzorca umowy wymaga
wypełnienia formularza umowy udostępnionego w systemie teleinformatycznym i opatrzenia
umowy kwalifikowanym podpisem elektronicznym, podpisem zaufanym albo podpisem
osobistym.

§ 3. Umowa spółki komandytowej, o której mowa w § 1, jest zawarta po wprowadzeniu do
systemu teleinformatycznego wszystkich danych koniecznych do jej zawarcia i z chwilą opatrzenia
ich podpisami elektronicznymi wspólników.

§ 4. Umowa spółki komandytowej, o której mowa w § 1, może być również zmieniona, w
zakresie postanowień zmiennych umowy, przy wykorzystaniu wzorca uchwały zmieniającej
umowę spółki udostępnionego w systemie teleinformatycznym. Przepis § 2 stosuje się
odpowiednio. Jeżeli umowa nie jest zmieniana przy wykorzystaniu wzorca uchwały, zmiana
następuje przez sporządzenie nowego tekstu umowy spółki.

§ 5. Minister Sprawiedliwości określi, w drodze rozporządzenia, wzorzec umowy oraz wzorzec
uchwały zmieniającej umowę spółki komandytowej, a także wzorce innych uchwał i czynności
wykonywanych w systemie teleinformatycznym, mając na względzie potrzebę ułatwienia
zakładania spółek, zapewnienia sprawności postępowania przy ich zakładaniu oraz sprawności
postępowania sądowego w przedmiocie ich rejestracji, wdrożenia ułatwień w ich funkcjonowaniu,
a także konieczność zapewnienia bezpieczeństwa i pewności obrotu gospodarczego.

§ 6. (uchylony).

Art. 107. [Aport komandytariusza]

§ 1. Jeżeli wkładem komandytariusza do spółki jest w całości lub w części świadczenie
niepieniężne, umowa spółki określa przedmiot tego świadczenia (aport), jego wartość, jak również

osobę wspólnika wnoszącego takie świadczenie niepieniężne.

§ 2. Zobowiązanie do wykonania pracy lub świadczenia usług na rzecz spółki oraz
wynagrodzenie za usługi świadczone przy powstaniu spółki nie mogą stanowić wkładu
komandytariusza do spółki, chyba że wartość innych jego wkładów do spółki nie jest niższa od
wysokości sumy komandytowej.

§ 3. Jeżeli komplementariuszem jest spółka z ograniczoną odpowiedzialnością, prosta spółka
akcyjna lub spółka akcyjna, zaś komandytariuszem jest wspólnik tej spółki, wkładu
komandytariusza nie mogą stanowić jego udziały w tej spółce z ograniczoną odpowiedzialnością
lub akcje tej prostej spółki akcyjnej lub tej spółki akcyjnej.

Art. 108. [Wartość wkładu komandytariusza a suma komandytowa]

§ 1. Jeżeli umowa nie stanowi inaczej, wkład komandytariusza może być wniesiony w wartości
niższej niż suma komandytowa.

§ 2. Postanowienie wspólników zwalniające komandytariusza z obowiązku wniesienia wkładu
jest nieważne.

Art. 109. [Wpis konstytutywny]

§ 1. Spółka komandytowa powstaje z chwilą wpisu do rejestru.

§ 2. Osoby, które działały w imieniu spółki po jej zawiązaniu, a przed jej wpisem do rejestru,
odpowiadają solidarnie.

Art. 110. [Elementy zgłoszenia spółki komandytowej do sądu]

§ 1. Zgłoszenie spółki komandytowej do sądu rejestrowego powinno zawierać:
1) firmę, siedzibę i adres spółki;
2) przedmiot działalności spółki;
3) nazwiska i imiona albo firmy (nazwy) komplementariuszy oraz odrębnie nazwiska i imiona
albo firmy (nazwy) komandytariuszy, a także okoliczności dotyczące ograniczenia zdolności
wspólnika do czynności prawnych, jeżeli takie istnieją;
4) nazwiska i imiona osób uprawnionych do reprezentowania spółki i sposób reprezentacji; w
przypadku gdy komplementariusze powierzyli tylko niektórym spośród siebie prowadzenie
spraw spółki - zaznaczenie tej okoliczności;
5) sumę komandytową.

§ 2. Wszelkie zmiany danych wymienionych w § 1 powinny zostać zgłoszone sądowi
rejestrowemu.

Rozdział 2
Stosunek do osób trzecich

Art. 111. [Ograniczona odpowiedzialność komandytariusza]
Komandytariusz odpowiada za zobowiązania spółki wobec jej wierzycieli tylko do wysokości
sumy komandytowej.

Art. 112. [Wysokość zwolnienia komandytariusza z odpowiedzialności]

§ 1. Komandytariusz jest wolny od odpowiedzialności w granicach wartości wkładu wniesionego
do spółki.

§ 2. W przypadku zwrotu wkładu w całości albo w części odpowiedzialność zostaje przywrócona
w wysokości równej wartości dokonanego zwrotu.

§ 3. W przypadku uszczuplenia majątku spółki przez stratę, uważa się za zwrot wkładu w
stosunku do wierzycieli każdą wypłatę dokonaną przez spółkę na rzecz komandytariusza przed
uzupełnieniem wkładu do pierwotnej wartości określonej w umowie spółki. Dokonanie takich
wypłat nie wymaga wpisu do rejestru.

§ 4. Komandytariusz nie jest obowiązany do zwrotu tego, co pobrał tytułem zysku na podstawie
sprawozdania finansowego, chyba że działał w złej wierze.

Art. 113. [Obniżenie sumy komandytowej]
Obniżenie sumy komandytowej nie ma skutku prawnego wobec wierzycieli, których
wierzytelności powstały przed chwilą wpisania obniżenia do rejestru.

Art. 114. [Wstąpienie nowego komandytariusza]
Kto przystępuje do spółki w charakterze komandytariusza, odpowiada także za zobowiązania
spółki istniejące w chwili wpisania go do rejestru.

Art. 115. [Wstąpienie nowego komplementariusza]
Jeżeli umowa spółki dopuszcza przyjęcie do spółki nowego komplementariusza, dotychczasowy
komandytariusz może uzyskać status komplementariusza, lub osoba trzecia może przystąpić do
spółki w charakterze komplementariusza, za zgodą wszystkich dotychczasowych wspólników.

Art. 116. [Odpowiedzialność komandytariusza w razie umowy z przedsiębiorcą]
W przypadku zawarcia umowy spółki komandytowej z przedsiębiorcą prowadzącym
przedsiębiorstwo we własnym imieniu i na własny rachunek, komandytariusz odpowiada także za
zobowiązania powstałe przy prowadzeniu tego przedsiębiorstwa, a istniejące w chwili wpisu spółki
do rejestru.


Art. 117. [Reprezentacja spółki]
Spółkę reprezentują komplementariusze, których z mocy umowy spółki albo prawomocnego
orzeczenia sądu nie pozbawiono prawa reprezentowania spółki.

Art. 118. [Komandytariusz – pełnomocnik]

§ 1. Komandytariusz może reprezentować spółkę jedynie jako pełnomocnik.

§ 2. Jeżeli komandytariusz dokona w imieniu spółki czynności prawnej, nie ujawniając swojego
pełnomocnictwa, odpowiada za skutki tej czynności wobec osób trzecich bez ograniczenia;
dotyczy to także reprezentowania spółki przez komandytariusza, który nie ma umocowania albo
przekroczy jego zakres.

Art. 119. [Bezskuteczność odmiennych postanowień umownych]
Postanowienia umowy niezgodne z przepisami niniejszego rozdziału nie wywołują skutków
prawnych wobec osób trzecich.
Rozdział 3
Stosunki wewnętrzne spółki

Art. 120. [Prawa komandytariusza]

§ 1. Komandytariusz ma prawo żądać odpisu sprawozdania finansowego za rok obrotowy oraz
przeglądać księgi i dokumenty celem sprawdzenia jego rzetelności.

§ 2. Na wniosek komandytariusza sąd rejestrowy może, z ważnych powodów, zarządzić w
każdym czasie udostępnienie mu sprawozdania finansowego lub złożenie innych wyjaśnień, jak
również dopuścić komandytariusza do przejrzenia ksiąg i dokumentów.

§ 3. Umowa spółki nie może wyłączyć ani ograniczyć uprawnień komandytariusza, o których
mowa w § 1 i § 2.

Art. 121. [Ograniczone prawa komandytariusza]

§ 1. Komandytariusz nie ma prawa ani obowiązku prowadzenia spraw spółki, chyba że umowa
spółki stanowi inaczej.

§ 2. W sprawach przekraczających zakres zwykłych czynności spółki wymagana jest zgoda
komandytariusza, chyba że umowa spółki stanowi inaczej.

§ 3. Ograniczeń, o których mowa w art. 56 i art. 57, nie stosuje się do komandytariusza
nieposiadającego prawa do prowadzenia spraw spółki lub jej reprezentowania, chyba że umowa
spółki stanowi inaczej.


Art. 122. [Skutki zbycia ogółu praw i obowiązków komandytariusza]
W przypadku zbycia ogółu praw i obowiązków komandytariusza na nabywcę nie przechodzi
prawo do prowadzenia spraw spółki.

Art. 123. [Udział komandytariusza w zyskach]

§ 1. Komandytariusz uczestniczy w zysku spółki proporcjonalnie do jego wkładu rzeczywiście
wniesionego do spółki, chyba że umowa spółki stanowi inaczej.

§ 2. Zysk przypadający komandytariuszowi za dany rok obrotowy jest przeznaczany w pierwszej
kolejności na uzupełnienie jego wkładu rzeczywiście wniesionego do wartości umówionego
wkładu.

§ 3. W razie wątpliwości komandytariusz uczestniczy w stracie jedynie do wartości umówionego
wkładu.

Art. 124. [Skutki śmierci komandytariusza]

§ 1. Śmierć komandytariusza nie stanowi przyczyny rozwiązania spółki. Spadkobiercy
komandytariusza powinni wskazać spółce jedną osobę do wykonywania ich praw. Czynności
dokonane przez pozostałych wspólników przed takim wskazaniem wiążą spadkobierców
komandytariusza.

§ 2. Podział udziału komandytariusza w majątku spółki między spadkobierców jest skuteczny
wobec spółki jedynie za zgodą pozostałych wspólników.
Dział IV
Spółka komandytowo-akcyjna
Rozdział 1
Przepisy ogólne

Art. 125. [Definicja spółki komandytowo-akcyjnej]
Spółką komandytowo-akcyjną jest spółka osobowa mająca na celu prowadzenie przedsiębiorstwa
pod własną firmą, w której wobec wierzycieli za zobowiązania spółki co najmniej jeden wspólnik
odpowiada bez ograniczenia (komplementariusz), a co najmniej jeden wspólnik jest
akcjonariuszem.

Art. 126. [Odpowiednie stosowanie przepisów; minimalny kapitał zakładowy spółki
komandytowo-akcyjnej]


§ 1. W sprawach nieuregulowanych w niniejszym dziale do spółki komandytowo-akcyjnej
stosuje się:
1) w zakresie stosunku prawnego komplementariuszy, zarówno między sobą, wobec
wszystkich akcjonariuszy, jak i wobec osób trzecich, a także do wkładów tychże wspólników
do spółki, z wyłączeniem wkładów na kapitał zakładowy - odpowiednio przepisy dotyczące
spółki jawnej;
2) w pozostałych sprawach - odpowiednio przepisy dotyczące spółki akcyjnej, a w
szczególności przepisy dotyczące kapitału zakładowego, wkładów akcjonariuszy, akcji, rady
nadzorczej i walnego zgromadzenia.

§ 2. Kapitał zakładowy spółki komandytowo-akcyjnej powinien wynosić co najmniej 50 000
złotych.

Art. 127. [Firma spółki komandytowo-akcyjnej]

§ 1. Firma spółki komandytowo-akcyjnej powinna zawierać nazwiska jednego lub kilku
komplementariuszy oraz dodatkowe oznaczenie "spółka komandytowo-akcyjna".

§ 2. Dopuszczalne jest używanie w obrocie skrótu "S.K.A.".

§ 3. Jeżeli komplementariuszem jest osoba prawna, firma spółki komandytowo-akcyjnej powinna
zawierać pełne brzmienie firmy (nazwy) tej osoby prawnej z dodatkowym oznaczeniem "spółka
komandytowo-akcyjna". Nie wyklucza to zamieszczenia nazwiska komplementariusza, który jest
osobą fizyczną.

§ 4. Nazwisko albo firma (nazwa) akcjonariusza nie może być zamieszczane w firmie spółki. W
przypadku zamieszczenia nazwiska albo firmy (nazwy) akcjonariusza w firmie spółki akcjonariusz
ten odpowiada wobec osób trzecich tak jak komplementariusz.

§ 5. Pisma i zamówienia handlowe składane przez spółkę komandytowo-akcyjną w formie
papierowej i elektronicznej, a także informacje na stronach internetowych spółki powinny
zawierać:
1) firmę spółki, jej siedzibę i adres;
2) oznaczenie sądu rejestrowego, w którym przechowywana jest dokumentacja spółki oraz
numer pod którym spółka jest wpisana do rejestru;
3) numer identyfikacji podatkowej (NIP);
4) wysokość kapitału zakładowego i kapitału wpłaconego.

Art. 128. [Obowiązki akcjonariusza]
Akcjonariusz jest obowiązany jedynie do świadczeń określonych w statucie.

Rozdział 2
Powstanie spółki

Art. 129. [Podpisy pod statutem]
Osoby podpisujące statut są założycielami spółki. Statut powinni podpisać co najmniej wszyscy
komplementariusze.

Art. 130. [Obowiązkowe elementy statutu spółki komandytowo-akcyjnej]
Statut spółki komandytowo-akcyjnej powinien zawierać:
1) firmę i siedzibę spółki;
2) przedmiot działalności spółki;
3) czas trwania spółki, jeżeli jest oznaczony;
4) oznaczenie wkładów wnoszonych przez każdego komplementariusza oraz ich wartość;
5) wysokość kapitału zakładowego, sposób jego zebrania, wartość nominalną akcji i ich liczbę
ze wskazaniem, czy akcje są imienne, czy na okaziciela;
6) liczbę akcji poszczególnych rodzajów i związane z nimi uprawnienia, jeżeli mają być
wprowadzone akcje różnych rodzajów;
7) nazwiska i imiona albo firmy (nazwy) komplementariuszy oraz ich siedziby, adresy albo
adresy do doręczeń albo adresy do doręczeń elektronicznych;
8) organizację walnego zgromadzenia i rady nadzorczej, jeżeli ustawa lub statut przewiduje
ustanowienie rady nadzorczej.

Art. 131. [Forma statutu spółki komandytowo-akcyjnej]
Statut spółki komandytowo-akcyjnej powinien być sporządzony w formie aktu notarialnego.

Art. 132. [Wkład komplementariusza]

§ 1. Komplementariusz może wnieść wkład do spółki komandytowo-akcyjnej na kapitał
zakładowy lub na inne fundusze.

§ 2. Wniesienie przez komplementariusza wkładu na kapitał zakładowy nie wyłącza jego
nieograniczonej odpowiedzialności za zobowiązania spółki.

Art. 133. [Elementy zgłoszenia spółki komandytowo-akcyjnej do sądu]

§ 1. Zgłoszenie spółki komandytowo-akcyjnej do sądu rejestrowego powinno zawierać:
1) firmę, siedzibę i adres spółki;
2) przedmiot działalności spółki;

3) wysokość kapitału zakładowego, liczbę i wartość nominalną akcji;
4) liczbę akcji uprzywilejowanych i rodzaj uprzywilejowania, jeżeli statut je przewiduje;
5) wzmiankę, jaka część kapitału zakładowego została wpłacona przed zarejestrowaniem;
6) nazwiska i imiona albo firmy (nazwy) komplementariuszy oraz okoliczności dotyczące
ograniczenia ich zdolności do czynności prawnych, jeżeli takie istnieją;
7) nazwiska i imiona osób uprawnionych do reprezentowania spółki i sposób reprezentacji; w
przypadku gdy komplementariusze powierzyli tylko niektórym spośród siebie prowadzenie
spraw spółki - zaznaczenie tej okoliczności;
8) jeżeli przy zawiązaniu spółki akcjonariusze wnoszą wkłady niepieniężne - zaznaczenie tej
okoliczności;
9) czas trwania spółki, jeżeli jest oznaczony.

§ 2. Wszelkie zmiany danych wymienionych w § 1 powinny zostać zgłoszone sądowi
rejestrowemu.

Art. 134. [Wpis konstytutywny]

§ 1. Spółka komandytowo-akcyjna powstaje z chwilą wpisu do rejestru.

§ 2. Osoby, które działały w imieniu spółki po jej zawiązaniu, a przed jej wpisem do rejestru,
odpowiadają solidarnie.
Rozdział 3
Stosunek do osób trzecich

Art. 135. [Wyłączenie odpowiedzialności akcjonariusza]
Akcjonariusz nie odpowiada za zobowiązania spółki.

Art. 136. [Wstąpienie komplementariusza]

§ 1. Jeżeli statut dopuszcza przyjęcie do spółki nowego komplementariusza, dotychczasowy
akcjonariusz może uzyskać status komplementariusza, albo osoba trzecia może przystąpić do
spółki w charakterze komplementariusza, za zgodą wszystkich dotychczasowych
komplementariuszy.

§ 2. Oświadczenie nowego komplementariusza, a także oznaczenie wartości jego wkładów oraz
zgoda na brzmienie statutu wymaga formy aktu notarialnego.

§ 3. Nowy komplementariusz odpowiada także za zobowiązania spółki istniejące w chwili
wpisania go do rejestru.


Art. 137. [Reprezentacja spółki]

§ 1. Spółkę reprezentują komplementariusze, których z mocy statutu lub prawomocnego
orzeczenia sądu nie pozbawiono prawa reprezentowania spółki.

§ 2. Późniejsze pozbawienie komplementariusza prawa reprezentowania spółki stanowi zmianę
statutu spółki i wymaga zgody wszystkich pozostałych komplementariuszy.

§ 3. Pozbawienie komplementariusza prawa reprezentowania spółki wbrew jego sprzeciwowi
może nastąpić jedynie z ważnych powodów na mocy prawomocnego orzeczenia sądu.

§ 4. Sprzeciw, o którym mowa w § 3, należy zgłosić do protokołu walnego zgromadzenia lub w
formie pisemnej z podpisem notarialnie poświadczonym nie później niż w ciągu miesiąca od dnia
powzięcia uchwały przez walne zgromadzenie.

§ 5. Pozbawienie komplementariusza prawa reprezentowania spółki wbrew sprzeciwowi, o
którym mowa w § 3 i § 4, zwalnia tego wspólnika od odpowiedzialności osobistej za zobowiązania
spółki powstałe od chwili dokonania odpowiedniego wpisu w rejestrze.

Art. 138. [Akcjonariusz – pełnomocnik]

§ 1. Akcjonariusz może reprezentować spółkę jedynie jako pełnomocnik.

§ 2. Jeżeli akcjonariusz dokona czynności prawnej w imieniu spółki nie ujawniając swojego
pełnomocnictwa, odpowiada za skutki tej czynności wobec osób trzecich bez ograniczenia;
dotyczy to także reprezentowania spółki przez akcjonariusza, który nie ma umocowania albo
przekroczy jego zakres.

Art. 139. [Bezskuteczność odmiennych postanowień statutu]
Postanowienia statutu niezgodne z przepisami niniejszego rozdziału nie wywołują skutków
prawnych wobec osób trzecich.
Rozdział 4
Stosunki wewnętrzne spółki

Art. 140. [Prowadzenie spraw spółki]

§ 1. Każdy komplementariusz ma prawo i obowiązek prowadzenia spraw spółki.

§ 2. Statut spółki może przewidywać, że prowadzenie spraw spółki powierza się jednemu albo
kilku komplementariuszom.

§ 3. Zmiana statutu, pozbawiająca prawa prowadzenia spraw spółki lub przyznająca takie prawo
komplementariuszowi dotychczas go pozbawionemu, wymaga zgody wszystkich pozostałych
komplementariuszy.


Art. 141. [Ograniczenie uprawnień komplementariusza]
Komplementariuszowi nie przysługuje prawo do prowadzenia spraw spółki, przekazanych do
kompetencji walnego zgromadzenia albo rady nadzorczej przez przepisy niniejszego działu lub
statut spółki.

Art. 142. [Ustanowienie rady nadzorczej w spółce komandytowo-akcyjnej]

§ 1. W spółce komandytowo-akcyjnej można ustanowić radę nadzorczą. Jeżeli liczba
akcjonariuszy przekracza dwadzieścia pięć osób, ustanowienie rady nadzorczej jest obowiązkowe.

§ 2. Członków rady nadzorczej powołuje i odwołuje walne zgromadzenie.

§ 3. Komplementariusz albo jego pracownik nie może być członkiem rady nadzorczej.

§ 4. Jeżeli komplementariusz objął lub nabył akcje spółki komandytowo-akcyjnej, nie wykonuje
on prawa głosu z tych akcji przy podejmowaniu uchwał, o których mowa w § 2. Nie może on
również być pełnomocnikiem pozostałych akcjonariuszy na walnym zgromadzeniu przy
podejmowaniu takich uchwał.

§ 5. Przepisy § 3 i § 4 nie dotyczą komplementariusza pozbawionego prawa prowadzenia spraw
spółki lub jej reprezentowania.

Art. 143. [Kompetencje rady nadzorczej w spółce komandytowo-akcyjnej]

§ 1. Rada nadzorcza sprawuje stały nadzór nad działalnością spółki we wszystkich dziedzinach
jej działalności.

§ 2. Do rady nadzorczej spółki komandytowo-akcyjnej nie stosuje się przepisów art. 383. Rada
nadzorcza może jednak delegować swoich członków do czasowego wykonywania czynności
komplementariuszy w przypadku, gdy żaden z komplementariuszy uprawnionych do prowadzenia
spraw spółki i do jej reprezentowania nie może sprawować swoich czynności.

§ 3. Rada nadzorcza może wytoczyć, w imieniu spółki, powództwo o odszkodowanie przeciwko
komplementariuszom niepozbawionym prawa do prowadzenia spraw spółki lub jej
reprezentowania. Przepisy art. 483-490 stosuje się odpowiednio.

Art. 144. [Pełnomocnik w razie braku rady nadzorczej]
W spółce komandytowo-akcyjnej, w której nie ustanowiono rady nadzorczej, przy podejmowaniu
czynności wymienionych w art. 143 § 3 i art. 378 spółkę reprezentuje pełnomocnik powołany
uchwałą walnego zgromadzenia.

Art. 145. [Walne zgromadzenie w spółce komandytowo-akcyjnej; Prawo głosu]

§ 1. Walne zgromadzenie może być zwyczajne albo nadzwyczajne.


§ 2. Prawo uczestniczenia w walnym zgromadzeniu ma akcjonariusz oraz komplementariusz
także w przypadku, gdy nie jest akcjonariuszem spółki komandytowo-akcyjnej.

§ 3. Każda akcja objęta lub nabyta przez osobę, która nie jest komplementariuszem, daje prawo
do jednego głosu, chyba że statut stanowi inaczej. Nie można całkowicie pozbawić akcjonariusza
prawa głosu.

§ 4. Każda akcja objęta lub nabyta przez komplementariusza daje prawo do jednego głosu.

Art. 146. [Konieczność uchwały walnego zgromadzenia w spółce komandytowo-akcyjnej]

§ 1. Uchwały walnego zgromadzenia oprócz innych spraw, wymienionych w dziale niniejszym
lub w statucie, wymaga:
1) rozpatrzenie i zatwierdzenie sprawozdania komplementariuszy z działalności spółki oraz
sprawozdania finansowego spółki za ubiegły rok obrotowy;
2) udzielenie komplementariuszom prowadzącym sprawy spółki absolutorium z wykonania
przez nich obowiązków;
3) udzielenie członkom rady nadzorczej absolutorium z wykonania przez nich obowiązków;
4) wybór biegłego rewidenta, chyba że statut przewiduje w tej sprawie kompetencję rady
nadzorczej;
5) rozwiązanie spółki.

§ 2. Zgody wszystkich komplementariuszy wymagają, pod rygorem nieważności, uchwały
walnego zgromadzenia w sprawach:
1) powierzenia prowadzenia spraw oraz reprezentowania spółki jednemu albo kilku
komplementariuszom;
2) podziału zysku za rok obrotowy w części przypadającej akcjonariuszom;
3) zbycia i wydzierżawienia przedsiębiorstwa spółki lub jego zorganizowanej części oraz
ustanowienia na nim prawa użytkowania;
4) zbycia nieruchomości spółki;
5) podwyższenia i obniżenia kapitału zakładowego;
6) emisji obligacji;
7) połączenia, podziału i przekształcenia spółki;
8) zmiany statutu;
9) rozwiązania spółki;
10) innych czynności przewidzianych w dziale niniejszym lub w statucie.

§ 3. Zgody większości komplementariuszy wymagają, pod rygorem nieważności, uchwały

walnego zgromadzenia w sprawach:
1) podziału zysku za rok obrotowy w części przypadającej komplementariuszom;
2) sposobu pokrycia straty za ubiegły rok obrotowy;
3) innych czynności przewidzianych w statucie.

Art. 147. [Uczestnictwo w zysku]

§ 1. Komplementariusz oraz akcjonariusz uczestniczą w zysku spółki proporcjonalnie do ich
wkładów wniesionych do spółki, chyba że statut stanowi inaczej.

§ 2. Jeżeli statut nie stanowi inaczej, komplementariuszowi niepozbawionemu prawa
prowadzenia spraw spółki, który pobiera wynagrodzenie z tytułu podejmowania czynności
wymienionych w art. 137 § 1 i art. 141, nie przysługuje udział w zysku spółki w części
odpowiadającej wkładowi jego pracy do spółki.
Rozdział 5
Wystąpienie wspólnika

Art. 148. [Przyczyny rozwiązania spółki]

§ 1. Rozwiązanie spółki powodują:
1) przyczyny przewidziane w statucie;
2) uchwała walnego zgromadzenia o rozwiązaniu spółki;
3) ogłoszenie upadłości spółki;
4) śmierć, ogłoszenie upadłości lub wystąpienie jedynego komplementariusza, chyba że statut
stanowi inaczej;
5) inne przyczyny przewidziane prawem.

§ 2. Ogłoszenie upadłości akcjonariusza nie stanowi przyczyny rozwiązania spółki.

Art. 149. [Wypowiedzenie umowy spółki i wystąpienie ze spółki komplementariusza]

§ 1. Wypowiedzenie umowy spółki przez komplementariusza i jego wystąpienie ze spółki jest
dopuszczalne. Przepisy dotyczące spółki jawnej stosuje się odpowiednio.

§ 2. Akcjonariuszowi nie przysługuje prawo wypowiedzenia umowy spółki.

Art. 150. [Odesłanie do przepisów o likwidacji spółki akcyjnej]

§ 1. Jeżeli przepisy niniejszego działu nie stanowią inaczej, do rozwiązania i likwidacji spółki
komandytowo-akcyjnej stosuje się odpowiednio przepisy dotyczące likwidacji spółki akcyjnej.


§ 2. Likwidatorami są komplementariusze mający prawo prowadzenia spraw spółki, chyba że
statut lub uchwała walnego zgromadzenia, powzięta za zgodą wszystkich komplementariuszy,
stanowi inaczej.
TYTUŁ III
SPÓŁKI KAPITAŁOWE
Dział I
Spółka z ograniczoną odpowiedzialnością
Rozdział 1
Powstanie spółki

Art. 151. [Definicja spółki z o.o.]

§ 1. Spółka z ograniczoną odpowiedzialnością może być utworzona przez jedną albo więcej osób
w każdym celu prawnie dopuszczalnym, chyba że ustawa stanowi inaczej.

§ 2. Spółka z ograniczoną odpowiedzialnością nie może być zawiązana wyłącznie przez inną
jednoosobową spółkę z ograniczoną odpowiedzialnością.

§ 3. Wspólnicy są zobowiązani jedynie do świadczeń określonych w umowie spółki.

§ 4. Wspólnicy nie odpowiadają za zobowiązania spółki.

Art. 152. [Wartość udziałów]
Kapitał zakładowy spółki dzieli się na udziały o równej albo nierównej wartości nominalnej.

Art. 153. [Liczba udziałów wspólnika]
Umowa spółki stanowi, czy wspólnik może mieć tylko jeden, czy więcej udziałów. Jeżeli wspólnik
może mieć więcej niż jeden udział, wówczas wszystkie udziały w kapitale zakładowym powinny
być równe i są niepodzielne.

Art. 154. [Wysokość kapitału]

§ 1. Kapitał zakładowy spółki powinien wynosić co najmniej 5000 złotych.

§ 2. Wartość nominalna udziału nie może być niższa niż 50 złotych.

§ 3. Udziały nie mogą być obejmowane poniżej ich wartości nominalnej. Jeżeli udział jest
obejmowany po cenie wyższej od wartości nominalnej, nadwyżkę przelewa się do kapitału
zapasowego.


Art. 155. [Oddziały zagranicznych spółek]
Spółki z ograniczoną odpowiedzialnością, mające siedzibę za granicą, mogą tworzyć oddziały lub
przedstawicielstwa na terytorium Rzeczypospolitej Polskiej. Warunki tworzenia takich oddziałów
lub przedstawicielstw określa odrębna ustawa.

Art. 156. [Uprawnienia jedynego wspólnika]
W spółce jednoosobowej jedyny wspólnik wykonuje wszystkie uprawnienia przysługujące
zgromadzeniu wspólników zgodnie z przepisami niniejszego działu. Przepisy o zgromadzeniu
wspólników stosuje się odpowiednio.

Art. 157. [Obowiązkowe elementy umowy spółki z o.o.]

§ 1. Umowa spółki z ograniczoną odpowiedzialnością powinna określać:
1) firmę i siedzibę spółki;
2) przedmiot działalności spółki;
3) wysokość kapitału zakładowego;
4) czy wspólnik może mieć więcej niż jeden udział;
5) liczbę i wartość nominalną udziałów objętych przez poszczególnych wspólników;
6) czas trwania spółki, jeżeli jest oznaczony.

§ 2. Umowa spółki z ograniczoną odpowiedzialnością powinna być zawarta w formie aktu
notarialnego.

Art. 157
1
. [Utworzenie spółki przy wykorzystaniu wzorca umowy]

§ 1. Umowa spółki z ograniczoną odpowiedzialnością może być zawarta również przy
wykorzystaniu wzorca umowy.

§ 2. Zawarcie umowy spółki z ograniczoną odpowiedzialnością przy wykorzystaniu wzorca
umowy wymaga wypełnienia formularza umowy udostępnionego w systemie teleinformatycznym
i opatrzenia umowy kwalifikowanym podpisem elektronicznym, podpisem zaufanym albo
podpisem osobistym.

§ 3. Umowa, o której mowa w § 1, zawarta jest po wprowadzeniu do systemu
teleinformatycznego wszystkich danych koniecznych do jej zawarcia i z chwilą opatrzenia ich
podpisem elektronicznym.

§ 4. (uchylony).

§ 5. Minister Sprawiedliwości określi, w drodze rozporządzenia, wzorzec umowy oraz wzorzec
uchwały zmieniającej umowę spółki z ograniczoną odpowiedzialnością, a także wzorce innych
uchwał i czynności wykonywanych w systemie teleinformatycznym, mając na względzie potrzebę

ułatwienia zakładania spółek, zapewnienia sprawności postępowania przy ich zakładaniu oraz
sprawności postępowania sądowego w przedmiocie ich rejestracji, wdrożenia ułatwień w ich
funkcjonowaniu, a także konieczność zapewnienia bezpieczeństwa i pewności obrotu
gospodarczego.

§ 6. (uchylony).

Art. 158. [Określenie aportu]

§ 1. Jeżeli wkładem do spółki w celu pokrycia udziału ma być w całości albo w części wkład
niepieniężny (aport), umowa spółki powinna szczegółowo określać przedmiot tego wkładu oraz
osobę wspólnika wnoszącego aport, jak również liczbę i wartość nominalną objętych w zamian
udziałów.

§ 1
1
. W przypadku spółki, której umowę zawarto przy wykorzystaniu wzorca umowy, na
pokrycie kapitału zakładowego wnosi się wyłącznie wkłady pieniężne. Pokrycie kapitału
zakładowego powinno nastąpić nie później niż w terminie siedmiu dni od dnia jej wpisu do
rejestru. Przepis art. 161
1 
stosuje się odpowiednio.

§ 1
2
. Podwyższenie kapitału zakładowego dokonywane po wpisie do rejestru spółki, której
umowa została zawarta przy wykorzystaniu wzorca umowy, może być pokryte wyłącznie
wkładami pieniężnymi, jeżeli zmiany umowy spółki dokonano przy wykorzystaniu wzorca
uchwały zmieniającej umowę spółki z ograniczoną odpowiedzialnością, a w przypadku gdy
zmiany umowy spółki dokonano w formie aktu notarialnego - także wkładami niepieniężnymi.

§ 2. Wynagrodzenia za usługi świadczone przy powstaniu spółki nie można wypłacać ze środków
wpłaconych na pokrycie kapitału zakładowego, jak również zaliczać na poczet wkładu wspólnika.

§ 3. Przedmiot wkładu pozostaje do wyłącznej dyspozycji zarządu spółki.

Art. 159. [Szczególne korzyści lub obowiązki]
Jeżeli wspólnikowi mają być przyznane szczególne korzyści lub jeżeli na wspólników mają być
nałożone, oprócz wniesienia wkładów na pokrycie udziałów, inne obowiązki wobec spółki, należy
to pod rygorem bezskuteczności wobec spółki dokładnie określić w umowie spółki.

Art. 160. [Firma spółki z o.o.]

§ 1. Firma spółki może być obrana dowolnie; powinna jednak zawierać dodatkowe oznaczenie
"spółka z ograniczoną odpowiedzialnością".

§ 2. Dopuszczalne jest używanie w obrocie skrótu "spółka z o.o." lub "sp. z o.o.".

Art. 161. [Spółka z o.o. w organizacji]

§ 1. Z chwilą zawarcia umowy spółki z ograniczoną odpowiedzialnością powstaje spółka z

ograniczoną odpowiedzialnością w organizacji.

§ 2. Spółka w organizacji jest reprezentowana przez zarząd albo pełnomocnika powołanego
jednomyślną uchwałą wspólników.

§ 3. Odpowiedzialność osób, o których mowa w art. 13 § 1, ustaje wobec spółki z chwilą
zatwierdzenia ich czynności przez zgromadzenie wspólników.

§ 4. Zmiana umowy spółki z ograniczoną odpowiedzialnością w organizacji wymaga zawarcia
umowy przez wspólników. Przepisu nie stosuje się do umowy spółki z ograniczoną
odpowiedzialnością zawartej zgodnie z art. 157
1
.

Art. 161
1
. [Umożliwienie dokonywania rozliczeń z tytułu wpłat na udziały przy użyciu
usługi płatniczej z wykorzystaniem połączenia z siecią Internet]
Spółka w organizacji umożliwia rozliczenie z tytułu wpłaty na poczet udziałów przez wykonanie
transakcji płatniczej z wykorzystaniem połączenia z siecią Internet na rachunek płatniczy
prowadzony przez bank, świadczący usługi na terytorium Unii Europejskiej lub państwa - strony
umowy o Europejskim Obszarze Gospodarczym, oraz przedstawienie dowodu takiej transakcji z
wykorzystaniem połączenia z siecią Internet.

Art. 162. [Reprezentacja jednoosobowej spółki z o.o. w organizacji]
W spółce jednoosobowej w organizacji jedyny wspólnik nie ma prawa reprezentowania spółki. Nie
dotyczy to zgłoszenia spółki do sądu rejestrowego.

Art. 163. [Przesłanki powstania spółki z o.o.]
Do powstania spółki z ograniczoną odpowiedzialnością wymaga się:
1) zawarcia umowy spółki;
2) wniesienia przez wspólników wkładów na pokrycie całego kapitału zakładowego, a w razie
objęcia udziału za cenę wyższą od wartości nominalnej, także wniesienia nadwyżki, z
uwzględnieniem art. 158 § 1
1
;
3) powołania zarządu;
4) ustanowienia rady nadzorczej lub komisji rewizyjnej, jeżeli wymaga tego ustawa lub umowa
spółki;
5) wpisu do rejestru.

Art. 164. [Zgłoszenie spółki do sądu rejestrowego, drobne uchybienia]

§ 1. Zarząd zgłasza zawiązanie spółki do sądu rejestrowego właściwego ze względu na siedzibę
spółki w celu wpisania spółki do rejestru. Wniosek o wpis spółki do rejestru podpisują wszyscy
członkowie zarządu.


§ 2. Do zgłoszenia spółki do sądu rejestrowego w sprawach nieuregulowanych w ustawie stosuje
się przepisy o Krajowym Rejestrze Sądowym.

§ 3. Sąd rejestrowy nie może odmówić wpisania spółki do rejestru z powodu drobnych uchybień,
które nie naruszają interesu spółki oraz interesu publicznego, a nie mogą być usunięte bez
poniesienia niewspółmiernie wysokich kosztów.

Art. 165. [Braki zgłoszenia]
W przypadku stwierdzenia w zgłoszeniu braku usuwalnego sąd rejestrowy wyznaczy spółce w
organizacji stosowny termin do jego usunięcia pod rygorem odmowy wpisu do rejestru.

Art. 166. [Elementy zgłoszenia spółki z o.o. do sądu]

§ 1. Zgłoszenie spółki z ograniczoną odpowiedzialnością do sądu rejestrowego powinno
zawierać:
1) firmę, siedzibę i adres spółki;
2) przedmiot działalności spółki;
3) wysokość kapitału zakładowego;
4) określenie, czy wspólnik może mieć więcej niż jeden udział;
5) nazwiska, imiona i adresy albo adresy do doręczeń elektronicznych członków zarządu oraz
sposób reprezentowania spółki;
6) nazwiska i imiona członków rady nadzorczej lub komisji rewizyjnej, jeżeli ustawa lub
umowa spółki wymaga ustanowienia rady nadzorczej lub komisji rewizyjnej;
7) jeżeli wspólnicy wnoszą do spółki wkłady niepieniężne - zaznaczenie tej okoliczności;
8) czas trwania spółki, jeżeli jest oznaczony;
9) jeżeli umowa wskazuje pismo przeznaczone do ogłoszeń spółki - oznaczenie tego pisma.

§ 2. Zgłoszenie do sądu rejestrowego spółki jednoosobowej powinno również zawierać nazwisko
i imię albo firmę (nazwę) i siedzibę oraz adres albo adres do doręczeń elektronicznych jedynego
wspólnika, a także wzmiankę, że jest on jedynym wspólnikiem spółki.

§ 3. Przepis § 2 stosuje się odpowiednio w przypadku nabycia przez jednego wspólnika
wszystkich udziałów po zarejestrowaniu spółki.

Art. 167. [Załączniki zgłoszenia]

§ 1. Do zgłoszenia spółki należy dołączyć:
1) umowę spółki;
2) oświadczenie wszystkich członków zarządu, że wkłady zostały wniesione w całości przez

wszystkich wspólników,
3) jeżeli o powołaniu członków organów spółki nie stanowi akt notarialny zawierający umowę
spółki, dowód ich ustanowienia, z wyszczególnieniem składu osobowego.

§ 2. Jednocześnie ze zgłoszeniem należy złożyć podpisaną przez wszystkich członków zarządu
listę wspólników z podaniem nazwiska i imienia lub firmy (nazwy) oraz liczby i wartości
nominalnej udziałów każdego z nich.

§ 3. (uchylony).

§ 4. Przepisów § 1-3 nie stosuje się do zgłoszenia spółki, której umowę zawarto przy
wykorzystaniu wzorca umowy. Do zgłoszenia tej spółki należy dołączyć, sporządzone na
formularzach udostępnianych w systemie teleinformatycznym:
1) umowę spółki opatrzoną kwalifikowanym podpisem elektronicznym, podpisem zaufanym
albo podpisem osobistym;
2) listę wspólników z podaniem nazwiska i imienia lub firmy (nazwy) oraz liczby i wartości
nominalnej udziałów każdego z nich, opatrzoną przez każdego z członków zarządu
kwalifikowanym podpisem elektronicznym, podpisem zaufanym albo podpisem osobistym;
3) oświadczenie wszystkich członków zarządu opatrzone przez każdego z nich
kwalifikowanym podpisem elektronicznym, podpisem zaufanym albo podpisem osobistym, że
wkłady pieniężne na pokrycie kapitału zakładowego zostały przez wszystkich wspólników w
całości wniesione, jeżeli wkłady zostały wniesione najpóźniej w chwili zgłoszenia spółki.

§ 5. Zarząd spółki, o której mowa w § 4, w terminie siedmiu dni od dnia jej wpisu do rejestru,
składa do sądu rejestrowego:
1) oświadczenie wszystkich członków zarządu, że wkłady pieniężne na pokrycie kapitału
zakładowego zostały przez wszystkich wspólników w całości wniesione, jeżeli oświadczenie
takie nie zostało dołączone do zgłoszenia spółki.
2) (uchylony).

Art. 168. [Zmiana danych]
Wszelkie zmiany danych wymienionych w art. 166 § 1 i § 2 zarząd powinien zgłosić sądowi
rejestrowemu w celu wpisania do rejestru lub ujawnienia w aktach rejestrowych.

Art. 169. [Rozwiązanie umowy z powodu upływu czasu bądź z mocy postanowienia sądu]

§ 1. Jeżeli zawiązanie spółki nie zostało zgłoszone do sądu rejestrowego w terminie sześciu
miesięcy od dnia zawarcia umowy spółki albo jeżeli postanowienie sądu odmawiające
zarejestrowania stało się prawomocne, umowa spółki ulega rozwiązaniu.


§ 2. W przypadku spółki, której umowa została zawarta przy wykorzystaniu wzorca umowy,
termin, o którym mowa w § 1, wynosi 7 dni.

Art. 170. [Likwidacja spółki w organizacji]

§ 1. Jeżeli spółki nie zgłoszono do sądu rejestrowego w terminie określonym w art. 169 albo
postanowienie sądu odmawiające rejestracji stało się prawomocne, a spółka w organizacji nie jest
w stanie dokonać niezwłocznie zwrotu wszystkich wniesionych wkładów lub pokryć w pełni
wierzytelności osób trzecich, zarząd dokona likwidacji. Jeżeli spółka w organizacji nie ma zarządu,
zgromadzenie wspólników albo sąd rejestrowy ustanawia likwidatora albo likwidatorów.

§ 2. Do likwidacji spółki w organizacji stosuje się odpowiednio przepisy dotyczące likwidacji
spółki.

§ 3. Likwidatorzy ogłoszą jednokrotnie o otwarciu likwidacji, wzywając wierzycieli do
zgłoszenia ich wierzytelności w terminie miesiąca od dnia ogłoszenia.

§ 4. Spółka w organizacji ulega rozwiązaniu z dniem zatwierdzenia przez zgromadzenie
wspólników sprawozdania likwidacyjnego.

§ 5. Sprawy rejestrowe związane z likwidacją spółki w organizacji należą do sądu rejestrowego
właściwego ze względu na siedzibę spółki.

Art. 171.
(uchylony).

Art. 172. [Postępowanie naprawcze]

§ 1. Jeżeli po zarejestrowaniu spółki zostały stwierdzone braki wynikłe z niedopełnienia
przepisów prawa, sąd rejestrowy, z urzędu albo na wniosek osób mających interes prawny, wzywa
spółkę do usunięcia braków i wyznacza w tym celu odpowiedni termin.

§ 2. Jeżeli spółka nie uczyni zadość wezwaniu, o którym mowa w § 1, sąd rejestrowy może
nakładać grzywny według zasad określonych w przepisach o Krajowym Rejestrze Sądowym.

Art. 173. [Oświadczenia woli jedynego wspólnika]

§ 1. W przypadku gdy wszystkie udziały spółki przysługują jedynemu wspólnikowi albo
jedynemu wspólnikowi i spółce, oświadczenie woli takiego wspólnika składane spółce wymaga
formy pisemnej pod rygorem nieważności, chyba że ustawa stanowi inaczej.

§ 2. (uchylony).

§ 3. (uchylony).
Rozdział 2

Prawa i obowiązki wspólników

Art. 174. [Zasada równych praw wspólników; Udziały uprzywilejowane w spółce z o.o.]

§ 1. Jeżeli ustawa lub umowa spółki nie stanowi inaczej, wspólnicy mają równe prawa i
obowiązki w spółce.

§ 2. Jeżeli umowa spółki przewiduje udziały o szczególnych uprawnieniach, uprawnienia te
powinny być w umowie określone (udziały uprzywilejowane).

§ 3. Uprzywilejowanie może dotyczyć w szczególności prawa głosu, prawa do dywidendy lub
sposobu uczestniczenia w podziale majątku w przypadku likwidacji spółki. Uprzywilejowanie w
zakresie prawa głosu może dotyczyć tylko udziałów o równej wartości nominalnej.

§ 4. Uprzywilejowanie dotyczące prawa głosu nie może przyznawać uprawnionemu więcej niż
trzy głosy na jeden udział. Uprzywilejowanie dotyczące dywidendy nie może naruszać przepisów

art. 196.

§ 5. Umowa spółki może uzależnić przyznanie szczególnych uprawnień od spełnienia
dodatkowych świadczeń na rzecz spółki, upływu terminu lub ziszczenia się warunku.

§ 6. Na udziały lub prawa do zysku w spółce nie mogą być wystawiane dokumenty na okaziciela,
jak również dokumenty imienne lub na zlecenie.

Art. 175. [Przeszacowanie aportu]

§ 1. Jeżeli wartość wkładów niepieniężnych została znacznie zawyżona w stosunku do ich
wartości zbywczej w dniu zawarcia umowy spółki, wspólnik, który wniósł taki wkład, oraz
członkowie zarządu, którzy, wiedząc o tym, zgłosili spółkę do rejestru, obowiązani są solidarnie
wyrównać spółce brakującą wartość.

§ 2. Od obowiązku określonego w § 1 wspólnik oraz członkowie zarządu nie mogą być
zwolnieni.

Art. 176. [Powtarzające się świadczenia]

§ 1. Jeżeli wspólnik ma być zobowiązany do powtarzających się świadczeń niepieniężnych, w
umowie spółki należy oznaczyć rodzaj i zakres takich świadczeń.

§ 2. Wynagrodzenie wspólnika za takie świadczenia na rzecz spółki jest wypłacane przez spółkę
także w przypadku, gdy sprawozdanie finansowe nie wykazuje zysku. Wynagrodzenie to nie może
przewyższać cen lub stawek przyjętych w obrocie.

§ 3. W przypadku określonym w § 1 zbycie udziału, jego części lub ułamkowej części udziału,
bądź obciążenie udziału, może nastąpić jedynie za zgodą spółki, o której mowa w art. 182, chyba
że umowa spółki stanowi inaczej.


Art. 177. [Dopłaty w spółce z o.o.]

§ 1. Umowa spółki może zobowiązywać wspólników do dopłat w granicach liczbowo oznaczonej
wysokości w stosunku do udziału.

§ 2. Dopłaty powinny być nakładane i uiszczane przez wspólników równomiernie w stosunku do
ich udziałów.

Art. 178. [Określenie dopłat w spółce z o.o.]

§ 1. Wysokość i terminy dopłat oznaczane są w miarę potrzeby uchwałą wspólników. Jeżeli
umowa spółki nie stanowi inaczej, do dopłat tych stosuje się przepisy § 2 oraz art. 179.

§ 2. Jeżeli wspólnik nie uiścił dopłaty w określonym terminie, obowiązany jest do zapłaty
odsetek ustawowych za opóźnienie; spółka może również żądać naprawienia szkody wynikłej ze
zwłoki.

Art. 179. [Zwrot dopłat w spółce z o.o.]

§ 1. Dopłaty mogą być zwracane wspólnikom, jeżeli nie są wymagane na pokrycie straty
wykazanej w sprawozdaniu finansowym.

§ 2. Zwrot dopłat może nastąpić po upływie miesiąca od dnia ogłoszenia o zamierzonym zwrocie
w piśmie przeznaczonym do ogłoszeń spółki.

§ 3. Zwrot powinien być dokonany równomiernie wszystkim wspólnikom.

§ 4. Zwróconych dopłat nie uwzględnia się przy żądaniu nowych dopłat.

Art. 180. [Zbycie udziału]

§ 1. Zbycie udziału, jego części lub ułamkowej części udziału oraz jego zastawienie powinno być
dokonane w formie pisemnej z podpisami notarialnie poświadczonymi.

§ 2. W przypadku spółki, której umowa została zawarta przy wykorzystaniu wzorca umowy,
zbycie przez wspólnika udziałów jest możliwe również przy wykorzystaniu wzorca
udostępnionego w systemie teleinformatycznym. Oświadczenia zbywcy i nabywcy opatruje się
kwalifikowanym podpisem elektronicznym, podpisem zaufanym albo podpisem osobistym.

Art. 181. [Zbycie części udziału]

§ 1. Jeżeli według umowy spółki wspólnik może mieć tylko jeden udział, umowa spółki może
dopuścić zbycie części udziału.

§ 2. W wyniku podziału nie mogą powstać udziały niższe niż 50 złotych.

Art. 182. [Zgoda na zbycie udziału w spółce z o.o.]

§ 1. Zbycie udziału, jego części lub ułamkowej części udziału oraz zastawienie udziału umowa

spółki może uzależnić od zgody spółki albo w inny sposób ograniczyć.

§ 2. Jeżeli zbycie uzależnione jest od zgody spółki, stosuje się przepisy § 3-5, chyba że umowa
spółki stanowi inaczej.

§ 3. Zgody udziela zarząd w formie pisemnej. W przypadku gdy zgody odmówiono, sąd
rejestrowy może pozwolić na zbycie, jeżeli istnieją ważne powody.

§ 4. W przypadku, o którym mowa w § 3, spółka może w terminie wyznaczonym przez sąd
rejestrowy przedstawić innego nabywcę. W razie braku porozumienia cenę nabycia i termin jej
zapłaty ustala sąd rejestrowy na wniosek wspólnika lub spółki, po zasięgnięciu, w miarę potrzeby,
opinii biegłego.

§ 5. Jeżeli wskazana przez spółkę osoba nie uiściła ceny nabycia w wyznaczonym terminie,
wspólnik może rozporządzać swobodnie swoim udziałem, jego częścią lub ułamkową częścią
udziału, chyba że nie przyjął oferowanej zapłaty.

Art. 182
1
. [Zakaz promocji i reklamy nabycia udziałów w spółce z o.o.]

§ 1. Oferta nabycia udziałów w spółce nie może być składana nieoznaczonemu adresatowi.

§ 2. Nabycie udziałów w spółce nie może być promowane przez kierowanie reklamy lub innej
formy promocji do nieoznaczonego adresata.

Art. 183. [Wejście do spółki spadkobierców]

§ 1. Umowa spółki może ograniczyć lub wyłączyć wstąpienie do spółki spadkobierców na
miejsce zmarłego wspólnika. W tym przypadku umowa spółki powinna określać warunki spłaty
spadkobierców niewstępujących do spółki, pod rygorem bezskuteczności ograniczenia lub
wyłączenia.

§ 2. Umowa spółki może wyłączyć lub w określony sposób ograniczyć podział udziałów między
spadkobierców w przypadku, gdy zmarły wspólnik miał więcej niż jeden udział.

§ 3. Jeżeli według umowy spółki wspólnik mógł mieć tylko jeden udział, udział ten może być
podzielony między spadkobierców, chyba że umowa spółki wyłącza lub ogranicza w określony
sposób podział tego udziału między spadkobierców. Wskutek podziału nie mogą powstać udziały
niższe niż 50 złotych.

Art. 183
1
. [Wstąpienie współmałżonka]
Umowa spółki może ograniczyć lub wyłączyć wstąpienie do spółki współmałżonka wspólnika w
przypadku, gdy udział lub udziały są objęte wspólnością majątkową małżeńską.

Art. 184. [Wykonywanie praw udziałowych przez współuprawnionych z udziałów]

§ 1. Współuprawnieni z udziału lub udziałów wykonują swoje prawa w spółce przez wspólnego

przedstawiciela; za świadczenia związane z udziałem odpowiadają solidarnie.

§ 2. Jeżeli współuprawnieni nie wskazali wspólnego przedstawiciela, oświadczenia spółki mogą
być dokonywane wobec któregokolwiek z nich.

Art. 185. [Egzekucja z udziałów w spółce z o.o.]

§ 1. Jeżeli w drodze egzekucji ma nastąpić sprzedaż udziału, którego zbycie umowa spółki
uzależnia od zgody spółki lub w inny sposób ogranicza, spółka ma prawo przedstawić osobę, która
nabędzie udział za cenę, jaką określi sąd rejestrowy po zasięgnięciu, w miarę potrzeby, opinii
biegłego.

§ 2. W przypadku, o którym mowa w § 1, spółka powinna, w terminie dwóch tygodni od dnia
zawiadomienia jej przez sąd rejestrowy o zarządzeniu sprzedaży, zgłosić wniosek o
przeprowadzenie w tym trybie wyceny udziału.

§ 3. Jeżeli w terminie określonym w § 2 spółka nie wystąpi z wnioskiem o przeprowadzenie
wyceny udziału albo jeżeli w terminie dwóch tygodni od dnia zawiadomienia spółki o ustaleniu
ceny nabycia osoba wskazana przez spółkę nie wpłaci komornikowi sądowemu ustalonej ceny,
udziały będą sprzedane w trybie przewidzianym w przepisach egzekucyjnych.

§ 4. Przepisy § 1-3 stosuje się odpowiednio do zbycia części udziału lub ułamkowej części
udziału.

Art. 186. [Odpowiedzialność nabywcy udziału]

§ 1. W przypadku zbycia udziału lub jego części nabywca odpowiada wobec spółki solidarnie ze
zbywcą za niespełnione świadczenia należne spółce ze zbytego udziału lub zbytej części udziału.
Przepis ten stosuje się również do zbycia ułamkowej części udziału.

§ 2. Roszczenia spółki do zbywcy z tytułu świadczeń określonych w § 1 przedawniają się z
upływem trzech lat od dnia, w którym zgłoszono spółce zbycie udziału, jego części lub ułamkowej
części udziału.

Art. 187. [Zawiadomienie spółki o przejściu udziału]

§ 1. O przejściu udziału, jego części lub ułamkowej części udziału na inną osobę oraz o
ustanowieniu zastawu lub użytkowania udziału zainteresowani zawiadamiają spółkę,
przedstawiając dowód przejścia bądź ustanowienia zastawu lub użytkowania. Przejście udziału,
jego części lub ułamkowej części udziału oraz ustanowienie zastawu lub użytkowania jest
skuteczne wobec spółki od chwili, gdy spółka otrzyma od jednego z zainteresowanych
zawiadomienie o tym wraz z dowodem dokonania czynności.

§ 2. Umowa spółki może przewidywać, że zastawnik lub użytkownik udziału może wykonywać
prawo głosu.


Art. 188. [Księga udziałów, zgłoszenie listy wspólników do sądu]

§ 1. Zarząd jest obowiązany prowadzić księgę udziałów, do której należy wpisywać nazwisko i
imię albo firmę (nazwę) i siedzibę każdego wspólnika, adres albo adres do doręczeń
elektronicznych, liczbę i wartość nominalną jego udziałów oraz ustanowienie zastawu lub
użytkowania i wykonywanie prawa głosu przez zastawnika lub użytkownika, a także wszelkie
zmiany dotyczące osób wspólników i przysługujących im udziałów.

§ 2. Każdy wspólnik może przeglądać księgę udziałów.

§ 3. Po każdym wpisaniu zmiany zarząd składa sądowi rejestrowemu podpisaną przez wszystkich
członków zarządu nową listę wspólników z wymienieniem liczby i wartości nominalnej udziałów
każdego z nich oraz wzmianką o ustanowieniu zastawu lub użytkowania udziału.

§ 4. Jeżeli zmiana wspólników następuje na podstawie umowy, o której mowa w art. 180 § 2,
albo jest skutkiem uchwały podjętej przy wykorzystaniu wzorca uchwały udostępnionego w
systemie teleinformatycznym, lista wspólników powinna być sporządzona przy wykorzystaniu
wzorca udostępnionego w systemie teleinformatycznym i opatrzona kwalifikowanym podpisem
elektronicznym, podpisem zaufanym albo podpisem osobistym.

Art. 189. [Zakaz zwrotu wkładów]

§ 1. W czasie trwania spółki nie wolno zwracać wspólnikom wniesionych wkładów tak w całości,
jak i w części, chyba że przepisy niniejszego działu stanowią inaczej.

§ 2. Wspólnicy nie mogą otrzymywać z jakiegokolwiek tytułu wypłat z majątku spółki
potrzebnego do pełnego pokrycia kapitału zakładowego.

Art. 190. [Zakaz pobierania odsetek od wkładów]
Wspólnikowi nie wolno pobierać odsetek od wniesionych wkładów, jak również od
przysługujących mu udziałów.

Art. 191. [Udział w zysku]

§ 1. Wspólnik ma prawo do udziału w zysku wynikającym z rocznego sprawozdania finansowego
i przeznaczonym do podziału uchwałą zgromadzenia wspólników, z uwzględnieniem przepisu art.
195 § 1.

§ 2. Umowa spółki może przewidywać inny sposób podziału zysku, z uwzględnieniem przepisów

art. 192-197.

§ 3. Jeżeli umowa spółki nie stanowi inaczej, zysk przypadający wspólnikom dzieli się w
stosunku do udziałów.

§ 4. W przypadku gdy koszty prac rozwojowych zakwalifikowanych jako aktywa spółki nie

zostały całkowicie odpisane, nie można dokonać podziału zysku odpowiadającego równowartości
kwoty nieodpisanych kosztów prac rozwojowych, chyba że kwota kapitałów rezerwowych i
zapasowych dostępnych do podziału i zysków z lat ubiegłych jest co najmniej równa kwocie
kosztów nieodpisanych.

Art. 192. [Kwota dywidendy]
Kwota przeznaczona do podziału między wspólników nie może przekraczać zysku za ostatni rok
obrotowy, powiększonego o niepodzielone zyski z lat ubiegłych oraz o kwoty przeniesione z
utworzonych z zysku kapitałów zapasowego i rezerwowych, które mogą być przeznaczone do
podziału. Kwotę tę należy pomniejszyć o niepokryte straty, udziały własne oraz o kwoty, które
zgodnie z ustawą lub umową spółki powinny być przekazane z zysku za ostatni rok obrotowy na
kapitały zapasowy lub rezerwowe.

Art. 193. [Uprawnieni do dywidendy]

§ 1. Uprawnionymi do dywidendy za dany rok obrotowy są wspólnicy, którym udziały
przysługiwały w dniu powzięcia uchwały o podziale zysku.

§ 2. Umowa spółki może upoważniać zgromadzenie wspólników do określenia dnia, według
którego ustala się listę wspólników uprawnionych do dywidendy za dany rok obrotowy (dzień
dywidendy).

§ 3. Dzień dywidendy wyznacza się w ciągu dwóch miesięcy od dnia powzięcia uchwały, o której
mowa w art. 191 § 1. Jeżeli uchwała wspólników nie określa dnia dywidendy, dniem dywidendy
jest dzień powzięcia uchwały o podziale zysku.

§ 4. Dywidendę wypłaca się w dniu określonym w uchwale wspólników. Jeżeli uchwała
wspólników takiego dnia nie określa, dywidenda jest wypłacana niezwłocznie po dniu dywidendy.

Art. 194. [Zaliczka na poczet dywidendy]
Umowa spółki może upoważniać zarząd do wypłaty wspólnikom zaliczki na poczet
przewidywanej dywidendy za rok obrotowy, jeżeli spółka posiada środki wystarczające na
wypłatę.

Art. 195. [Warunki wypłaty zaliczki; zwrot zaliczki]

§ 1. Spółka może wypłacić zaliczkę na poczet przewidywanej dywidendy, jeżeli jej zatwierdzone
sprawozdanie finansowe za poprzedni rok obrotowy wykazuje zysk. Zaliczka może stanowić
najwyżej połowę zysku osiągniętego od końca poprzedniego roku obrotowego, powiększonego o
kapitały rezerwowe utworzone z zysku, którymi w celu wypłaty zaliczek może dysponować
zarząd, oraz pomniejszonego o niepokryte straty i udziały własne.


§ 1
1
. W przypadku gdy w danym roku obrotowym zaliczka na poczet przewidywanej dywidendy
została wypłacona wspólnikom, a spółka odnotowała stratę albo osiągnęła zysk w wysokości
mniejszej od wypłaconych zaliczek, wspólnicy zwracają zaliczki w:
1) całości - w przypadku odnotowania straty albo
2) części odpowiadającej wysokości przekraczającej zysk przypadający wspólnikowi za dany
rok obrotowy - w przypadku osiągnięcia zysku w wysokości mniejszej od wypłaconych
zaliczek na poczet przewidywanej dywidendy.

§ 2. Do zaliczki na poczet przewidywanej dywidendy nie stosuje się przepisu art. 197.

Art. 196. [Dywidenda na udział uprzywilejowany]
Na udział uprzywilejowany w zakresie dywidendy można przyznać uprawnionemu dywidendę,
która przewyższa nie więcej niż o połowę dywidendę przysługującą udziałom
nieuprzywilejowanym (dywidenda uprzywilejowana). Udziały uprzywilejowane w zakresie
dywidendy nie korzystają z pierwszeństwa zaspokojenia przed pozostałymi udziałami, chyba że
umowa spółki stanowi inaczej.

Art. 197. [Okres wypłaty dywidendy uprzywilejowanej]
Jeżeli umowa spółki przyznaje prawo do dywidendy uprzywilejowanej niewypłaconej w latach
poprzednich, powinna określać najwyższą liczbę lat, za które dywidenda może być wypłacona z
zysku w następnych latach; okres ten nie może przekraczać pięciu lat.

Art. 198. [Nienależna dywidenda]

§ 1. Wspólnik, który wbrew przepisom prawa lub postanowieniom umowy spółki otrzymał
wypłatę (odbiorca), obowiązany jest do jej zwrotu. Członkowie organów spółki, którzy ponoszą
odpowiedzialność za taką wypłatę, odpowiadają za jej zwrot spółce solidarnie z odbiorcą.

§ 2. Jeżeli zwrotu wypłaty nie można uzyskać od odbiorcy, jak również od osób
odpowiedzialnych za wypłatę, za ubytek w majątku spółki, który jest wymagany do pełnego
pokrycia kapitału zakładowego, odpowiadają wspólnicy w stosunku do swoich udziałów. Kwoty,
których nie można ściągnąć od poszczególnych wspólników, rozdziela się między pozostałych
wspólników w stosunku do udziałów.

§ 3. Zobowiązani nie mogą być zwolnieni od odpowiedzialności, o której mowa w § 1 i § 2.

§ 4. Roszczenia, o których mowa w § 1 i § 2, przedawniają się z upływem trzech lat, licząc od
dnia wypłaty, z wyjątkiem roszczeń wobec odbiorcy, który wiedział o bezprawności otrzymanej
wypłaty.

Art. 199. [Umorzenie udziału w spółce z o.o.]


§ 1. Udział może być umorzony jedynie po wpisie spółki do rejestru i tylko w przypadku, gdy
umowa spółki tak stanowi. Udział może być umorzony za zgodą wspólnika w drodze nabycia
udziału przez spółkę (umorzenie dobrowolne) albo bez zgody wspólnika (umorzenie
przymusowe). Przesłanki i tryb przymusowego umorzenia określa umowa spółki.

§ 2. Umorzenie udziału wymaga uchwały zgromadzenia wspólników, która powinna określać w
szczególności podstawę prawną umorzenia i wysokość wynagrodzenia przysługującego
wspólnikowi za umorzony udział. Wynagrodzenie to, w przypadku umorzenia przymusowego, nie
może być niższe od wartości przypadających na udział aktywów netto, wykazanych w
sprawozdaniu finansowym za ostatni rok obrotowy, pomniejszonych o kwotę przeznaczoną do
podziału między wspólników. W przypadku umorzenia przymusowego uchwała powinna zawierać
również uzasadnienie.

§ 3. Za zgodą wspólnika umorzenie udziału może nastąpić bez wynagrodzenia.

§ 4. Umowa spółki może stanowić, że udział ulega umorzeniu w razie ziszczenia się określonego
zdarzenia bez powzięcia uchwały zgromadzenia wspólników. Stosuje się wówczas przepisy o
umorzeniu przymusowym.

§ 5. W przypadku ziszczenia się określonego w umowie spółki zdarzenia, o którym mowa w § 4,
zarząd powinien powziąć niezwłocznie uchwałę o obniżeniu kapitału zakładowego, chyba że
umorzenie udziału następuje z czystego zysku.

§ 6. Umorzenie udziału z czystego zysku nie wymaga obniżenia kapitału zakładowego.

§ 7. W razie umorzenia wymagającego obniżenia kapitału zakładowego, umorzenie następuje z
chwilą obniżenia kapitału zakładowego.

Art. 200. [Zakaz obejmowania własnych udziałów przez spółkę]

§ 1. Spółka nie może obejmować lub nabywać ani przyjmować w zastaw własnych udziałów.
Zakaz ten dotyczy również obejmowania lub nabywania udziałów bądź przyjmowania ich w
zastaw przez spółkę albo spółdzielnię zależną. Wyjątek stanowi nabycie w drodze egzekucji na
zaspokojenie roszczeń spółki, których nie można zaspokoić z innego majątku wspólnika, nabycie
w celu umorzenia udziałów oraz nabycie albo objęcie udziałów w innych przypadkach
przewidzianych w ustawie.

§ 2. Jeżeli udziały, nabyte w drodze egzekucji zgodnie z § 1, nie zostaną zbyte w ciągu roku od
dnia nabycia, powinny być umorzone według przepisów dotyczących obniżenia kapitału
zakładowego, chyba że w spółce został utworzony, w celu umorzenia udziałów, specjalny kapitał
rezerwowy.

§ 3. Udziały własne należy umieścić w bilansie w osobnej pozycji aktywów.

§ 4. Przepisy § 1-3 stosuje się odpowiednio do części udziału oraz ułamkowej części udziału.

Rozdział 3
Organy spółki
Oddział 1
Zarząd

Art. 201. [Zarząd spółki z ograniczoną odpowiedzialnością]

§ 1. Zarząd prowadzi sprawy spółki i reprezentuje spółkę.

§ 2. Zarząd składa się z jednego albo większej liczby członków.

§ 3. Do zarządu mogą być powołane osoby spośród wspólników lub spoza ich grona.

§ 4. Członek zarządu jest powoływany i odwoływany uchwałą wspólników, chyba że umowa
spółki stanowi inaczej.

§ 5. Uchwała wspólników lub umowa spółki może określać wymagania jakie powinni spełniać
kandydaci na stanowisko członka zarządu.

Art. 201
1
. [Postępowanie kwalifikacyjne na stanowisko członka zarządu powoływanego
przez radę nadzorczą]

§ 1. Uchwała wspólników lub umowa spółki może określać, że członek zarządu jest
powoływany przez radę nadzorczą po przeprowadzeniu postępowania kwalifikacyjnego.

§ 2. W przypadku, o którym mowa w § 1, uchwała wspólników lub umowa spółki może także
określać szczegółowe zasady i tryb przeprowadzania postępowania kwalifikacyjnego na
stanowisko członka zarządu.

Art. 202. [Wygaśnięcie mandatu członka zarządu spółki z o.o.]

§ 1. Jeżeli umowa spółki nie stanowi inaczej, mandat członka zarządu wygasa z dniem odbycia
zgromadzenia wspólników zatwierdzającego sprawozdanie finansowe za pierwszy pełny rok
obrotowy pełnienia funkcji członka zarządu.

§ 2. W przypadku powołania członka zarządu na okres dłuższy niż rok, mandat członka
zarządu wygasa z dniem odbycia zgromadzenia wspólników, zatwierdzającego sprawozdanie
finansowe za ostatni pełny rok obrotowy pełnienia funkcji członka zarządu, chyba że umowa
spółki stanowi inaczej. Kadencję oblicza się w pełnych latach obrotowych, chyba że umowa
spółki stanowi inaczej.

§ 3. Jeżeli umowa spółki przewiduje, że członków zarządu powołuje się na okres wspólnej
kadencji, mandat członka zarządu powołanego przed upływem danej kadencji zarządu wygasa

równocześnie z wygaśnięciem mandatów pozostałych członków zarządu, chyba że umowa
spółki stanowi inaczej.

§ 4. Mandat członka zarządu wygasa również wskutek śmierci, rezygnacji albo odwołania ze
składu zarządu.

§ 5. Do złożenia rezygnacji przez członka zarządu stosuje się odpowiednio przepisy o
wypowiedzeniu zlecenia przez przyjmującego zlecenie.

§ 6. Jeżeli w wyniku rezygnacji członka zarządu żaden mandat w zarządzie nie byłby
obsadzony, członek zarządu składa rezygnację wspólnikom, zwołując jednocześnie
zgromadzenie wspólników, o którym mowa w art. 233
1
, chyba że umowa spółki stanowi
inaczej. Zaproszenie na zgromadzenie wspólników zawiera także oświadczenie o rezygnacji
członka zarządu. Rezygnacja jest skuteczna z dniem następującym po dniu, na który zwołano
zgromadzenie wspólników.

Art. 203. [Odwołanie członka zarządu spółki z o.o.]

§ 1. Członek zarządu może być w każdym czasie odwołany uchwałą wspólników. Nie
pozbawia go to roszczeń ze stosunku pracy lub innego stosunku prawnego dotyczącego
pełnienia funkcji członka zarządu.

§ 2. Umowa spółki może zawierać inne postanowienia, w szczególności ograniczać prawo
odwołania członka zarządu do ważnych powodów.

§ 3. Były członek zarządu jest uprawniony i obowiązany do złożenia wyjaśnień w toku
sporządzania sprawozdania zarządu z działalności i sprawozdania finansowego, obejmujących
okres pełnienia przez niego funkcji członka zarządu, oraz do udziału w zgromadzeniu
wspólników zatwierdzającym te sprawozdania, chyba że uchwała zgromadzenia wspólników
stanowi inaczej.

Art. 203
1
. [Określenie wynagrodzenia członków zarządu]
Uchwała wspólników może ustalać zasady wynagradzania członków zarządu, w szczególności
maksymalną wysokość wynagrodzenia, przyznawania członkom zarządu prawa do świadczeń
dodatkowych lub maksymalną wartość takich świadczeń. Wynagrodzenie członków zarządu
zatrudnionych na podstawie umowy o pracę lub innej umowy określa organ albo osoba
powołana uchwałą zgromadzenia wspólników do zawarcia umowy z członkiem zarządu.

Art. 204. [Zakres uprawnień członka zarządu]

§ 1. Prawo członka zarządu do prowadzenia spraw spółki i jej reprezentowania dotyczy
wszystkich czynności sądowych i pozasądowych spółki.

§ 2. Prawa członka zarządu do reprezentowania spółki nie można ograniczyć ze skutkiem

prawnym wobec osób trzecich.

Art. 205. [Sposób reprezentacji]

§ 1. Jeżeli zarząd jest wieloosobowy, sposób reprezentowania określa umowa spółki. Jeżeli
umowa spółki nie zawiera żadnych postanowień w tym przedmiocie, do składania oświadczeń w
imieniu spółki wymagane jest współdziałanie dwóch członków zarządu albo jednego członka
zarządu łącznie z prokurentem.

§ 2. Oświadczenia składane spółce oraz doręczenia pism spółce mogą być dokonywane wobec
jednego członka zarządu lub prokurenta.

§ 3. Przepisy § 1 i § 2 nie wyłączają ustanowienia prokury i nie ograniczają praw prokurentów
wynikających z przepisów o prokurze.

Art. 206. [Oznaczanie pism spółki]

§ 1. Pisma i zamówienia handlowe składane przez spółkę w formie papierowej i elektronicznej,
a także informacje na stronach internetowych spółki, powinny zawierać:
1) firmę spółki, jej siedzibę i adres;
2) oznaczenie sądu rejestrowego, w którym przechowywana jest dokumentacja spółki oraz
numer pod którym spółka jest wpisana do rejestru;
3) numer identyfikacji podatkowej (NIP);
4) wysokość kapitału zakładowego, a dla spółki, której umowę zawarto przy wykorzystaniu
wzorca umowy, do czasu pokrycia kapitału zakładowego, także informację, że wymagane
wkłady na kapitał zakładowy nie zostały wniesione;
5) oznaczenie grupy spółek, jeżeli spółka do niej należy.

§ 2. (uchylony).

§ 3. Przepis § 1 stosuje się odpowiednio do oddziału spółki z ograniczoną odpowiedzialnością
mającej siedzibę za granicą.

Art. 207. [Wewnętrzne ograniczenia zarządu]
Wobec spółki członkowie zarządu podlegają ograniczeniom ustanowionym w niniejszym dziale,
w umowie spółki oraz, jeżeli umowa spółki nie stanowi inaczej, w uchwałach wspólników.

Art. 208. [Prawa członków zarządu; Zdalnie posiedzenia zarządu spółki z o.o.]

§ 1. Jeżeli zarząd jest wieloosobowy, a umowa spółki nie stanowi inaczej, do wzajemnych
stosunków członków zarządu stosuje się przepisy § 2-8.

§ 2. Każdy członek zarządu ma prawo i obowiązek prowadzenia spraw spółki.


§ 3. Każdy członek zarządu może prowadzić bez uprzedniej uchwały zarządu sprawy
nieprzekraczające zakresu zwykłych czynności spółki.

§ 4. Jeżeli jednak przed załatwieniem sprawy, o której mowa w § 3, choćby jeden z
pozostałych członków zarządu sprzeciwi się jej przeprowadzeniu lub jeżeli sprawa przekracza
zakres zwykłych czynności spółki, wymagana jest uprzednia uchwała zarządu.

§ 5. Uchwały zarządu mogą być powzięte, jeżeli wszyscy członkowie zostali prawidłowo
zawiadomieni o posiedzeniu zarządu. Uchwały zarządu zapadają bezwzględną większością
głosów.

§ 5
1
. W posiedzeniu zarządu można uczestniczyć przy wykorzystaniu środków bezpośredniego
porozumiewania się na odległość, chyba że umowa spółki stanowi inaczej.

§ 5
2
. Zarząd może podejmować uchwały w trybie pisemnym lub przy wykorzystaniu środków
bezpośredniego porozumiewania się na odległość, chyba że umowa spółki stanowi inaczej.

§ 5
3
. Członkowie zarządu mogą brać udział w podejmowaniu uchwał zarządu, oddając swój
głos na piśmie za pośrednictwem innego członka zarządu, chyba że umowa spółki stanowi
inaczej.

§ 6. Powołanie prokurenta wymaga zgody wszystkich członków zarządu.

§ 7. Odwołać prokurę może każdy członek zarządu.

§ 8. Umowa spółki może przewidywać, że w przypadku równości głosów decyduje głos
prezesa zarządu, jak również przyznawać mu określone uprawnienia w zakresie kierowania
pracami zarządu.

§ 9. W spółce, której umowa została zawarta przy wykorzystaniu wzorca umowy, podjęcie
uchwały o ustanowieniu prokury może nastąpić przy wykorzystaniu wzorca uchwały
udostępnionego w systemie teleinformatycznym. W takim przypadku wniosek o wpis do rejestru
składany jest za pośrednictwem systemu teleinformatycznego.

§ 10. Uchwałę, o której mowa w § 9, opatruje się kwalifikowanymi podpisami
elektronicznymi, podpisami zaufanymi albo podpisami osobistymi. Uchwała taka jest
równoważna z uchwałą w formie pisemnej.

§ 11. Na zasadach określonych w § 9 i 10 można podjąć również uchwałę o zmianie adresu
spółki.

Art. 208
1
. [Protokołowanie uchwał zarządu]
Uchwały zarządu są protokołowane. Protokół powinien zawierać porządek obrad, imiona i
nazwiska obecnych członków zarządu i liczbę głosów oddanych na poszczególne uchwały. W
protokole zaznacza się również zdanie odrębne zgłoszone przez członka zarządu wraz z jego

ewentualnym umotywowaniem. Protokół podpisuje co najmniej członek zarządu prowadzący
posiedzenie lub zarządzający głosowanie, chyba że umowa spółki lub regulamin zarządu
stanowi inaczej.

Art. 209. [Sprzeczność interesów]
W przypadku sprzeczności interesów spółki z interesami członka zarządu, jego współmałżonka,
krewnych i powinowatych do drugiego stopnia oraz osób, z którymi jest powiązany osobiście,
członek zarządu powinien ujawnić sprzeczność interesów i wstrzymać się od udziału w
rozstrzyganiu takich spraw oraz może żądać zaznaczenia tego w protokole.

Art. 209
1
. [Obowiązek lojalności członka zarządu wobec spółki]

§ 1. Członek zarządu powinien przy wykonywaniu swoich obowiązków dołożyć staranności
wynikającej z zawodowego charakteru swojej działalności oraz dochować lojalności wobec
spółki.

§ 2. Członek zarządu nie może ujawniać tajemnic spółki także po wygaśnięciu mandatu.

Art. 210. [Umowa między spółką a członkiem zarządu]

§ 1. W umowie między spółką a członkiem zarządu oraz w sporze z nim spółkę reprezentuje
rada nadzorcza lub pełnomocnik powołany uchwałą zgromadzenia wspólników.

§ 1
1
. Uchwała o powołaniu pełnomocnika, o którym mowa w § 1, powołanego w celu
zawarcia z członkiem zarządu umowy spółki, która ma zostać zawarta przy wykorzystaniu
wzorca umowy, może być podjęta przy wykorzystaniu wzorca udostępnionego w systemie
teleinformatycznym.

§ 2. W przypadku gdy wspólnik, o którym mowa w art. 173 § 1, jest zarazem jedynym
członkiem zarządu, przepisu § 1 nie stosuje się. Czynność prawna między tym wspólnikiem a
reprezentowaną przez niego spółką wymaga formy aktu notarialnego. O każdorazowym
dokonaniu takiej czynności prawnej notariusz zawiadamia sąd rejestrowy za pośrednictwem
systemu teleinformatycznego.

§ 3. Wymogu zachowania formy aktu notarialnego, o którym mowa w § 2, nie stosuje się do
czynności prawnej dokonywanej przy wykorzystaniu wzorca udostępnionego w systemie
teleinformatycznym.

Art. 211. [Działalność konkurencyjna]

§ 1. Członek zarządu nie może bez zgody spółki zajmować się interesami konkurencyjnymi ani
też uczestniczyć w spółce konkurencyjnej jako wspólnik spółki cywilnej, spółki osobowej lub
jako członek organu spółki kapitałowej bądź uczestniczyć w innej konkurencyjnej osobie

prawnej jako członek organu. Zakaz ten obejmuje także udział w konkurencyjnej spółce
kapitałowej w przypadku posiadania przez członka zarządu co najmniej 10% udziałów lub akcji
tej spółki albo prawa do powołania co najmniej jednego członka zarządu.

§ 2. Jeżeli umowa spółki nie stanowi inaczej, zgody udziela organ uprawniony do powołania
zarządu.
Oddział 2
Nadzór

Art. 212. [Prawo kontroli przysługujące wspólnikowi w spółce z ograniczoną
odpowiedzialnością]

§ 1. Prawo kontroli służy każdemu wspólnikowi. W tym celu wspólnik lub wspólnik z
upoważnioną przez siebie osobą może w każdym czasie przeglądać księgi i dokumenty spółki,
sporządzać bilans dla swego użytku lub żądać wyjaśnień od zarządu.

§ 2. Zarząd może odmówić wspólnikowi wyjaśnień oraz udostępnienia do wglądu ksiąg i
dokumentów spółki, jeżeli istnieje uzasadniona obawa, że wspólnik wykorzysta je w celach
sprzecznych z interesem spółki i przez to wyrządzi spółce znaczną szkodę.

§ 3. W przypadku, o którym mowa w § 2, wspólnik może żądać rozstrzygnięcia sprawy
uchwałą wspólników. Uchwała powinna być powzięta w terminie miesiąca od dnia zgłoszenia
żądania.

§ 4. Wspólnik, któremu odmówiono wyjaśnień lub wglądu do dokumentów bądź ksiąg spółki,
może złożyć wniosek do sądu rejestrowego o zobowiązanie zarządu do udzielenia wyjaśnień lub
udostępnienia do wglądu dokumentów bądź ksiąg spółki. Wniosek należy złożyć w terminie
siedmiu dni od dnia otrzymania zawiadomienia o uchwale lub od upływu terminu określonego w

§ 3, w przypadku niepowzięcia uchwały wspólników w tym terminie.

Art. 213. [Ustanowienie rady nadzorczej w spółce z ograniczoną odpowiedzialnością bądź
komisji rewizyjnej]

§ 1. Umowa spółki może ustanowić radę nadzorczą lub komisję rewizyjną albo oba te organy.

§ 2. W spółkach, w których kapitał zakładowy przewyższa kwotę 500 000 złotych, a
wspólników jest więcej niż dwudziestu pięciu, powinna być ustanowiona rada nadzorcza lub
komisja rewizyjna.

§ 3. W przypadku ustanowienia rady nadzorczej lub komisji rewizyjnej umowa spółki może
wyłączyć albo ograniczyć indywidualną kontrolę wspólników.

Art. 214. [Zakaz łączenia stanowisk]


§ 1. Członek zarządu, prokurent, likwidator, kierownik oddziału lub zakładu oraz zatrudniony
w spółce główny księgowy, radca prawny lub adwokat nie może być jednocześnie członkiem
rady nadzorczej lub komisji rewizyjnej.

§ 2. Przepis § 1 stosuje się również do innych osób, które podlegają bezpośrednio członkowi
zarządu albo likwidatorowi.

§ 3. Przepis § 1 stosuje się odpowiednio do członków zarządu i likwidatorów spółki lub
spółdzielni zależnej.

Art. 214
1
. [Obowiązek lojalności członka rady nadzorczej lub komisji rewizyjnej wobec
spółki]

§ 1. Członek rady nadzorczej lub komisji rewizyjnej powinien przy wykonywaniu swoich
obowiązków dołożyć staranności wynikającej z zawodowego charakteru swojej działalności oraz
dochować lojalności wobec spółki.

§ 2. Członek rady nadzorczej lub komisji rewizyjnej nie może ujawniać tajemnic spółki także
po wygaśnięciu mandatu.

Art. 215. [Minimalny skład rady nadzorczej w spółce z ograniczoną odpowiedzialnością]

§ 1. Rada nadzorcza składa się co najmniej z trzech członków powoływanych i odwoływanych
uchwałą wspólników.

§ 2. Umowa spółki może przewidywać inny sposób powoływania lub odwoływania członków
rady nadzorczej.

Art. 216. [Kadencja rady nadzorczej w spółce z ograniczoną odpowiedzialnością]

§ 1. Członków rady nadzorczej powołuje się na rok, jeżeli umowa spółki nie stanowi inaczej.

§ 2. Uchwałą wspólników członkowie rady nadzorczej mogą być odwołani w każdym czasie.

Art. 217. [Skład komisji rewizyjnej]
Komisja rewizyjna składa się co najmniej z trzech członków, powoływanych i odwoływanych
według tych samych zasad, co członkowie rady nadzorczej.

Art. 218. [Wygaśnięcie mandatów]

§ 1. Jeżeli umowa spółki nie stanowi inaczej, mandaty członków rady nadzorczej i komisji
rewizyjnej wygasają z dniem odbycia zgromadzenia wspólników zatwierdzającego
sprawozdanie finansowe za pierwszy pełny rok obrotowy pełnienia funkcji członka.

§ 2. W przypadku powołania członków rady nadzorczej i komisji rewizyjnej na okres dłuższy
niż rok, ich mandaty wygasają z dniem odbycia zgromadzenia wspólników zatwierdzającego

sprawozdanie finansowe za ostatni pełny rok obrotowy pełnienia tej funkcji. Kadencję oblicza
się w pełnych latach obrotowych, chyba że umowa spółki stanowi inaczej.

§ 3. Przepisy art. 202 § 3-5 stosuje się odpowiednio.

Art. 219. [Działalność rady nadzorczej]

§ 1. Rada nadzorcza sprawuje stały nadzór nad działalnością spółki we wszystkich dziedzinach
jej działalności.

§ 2. Rada nadzorcza nie ma prawa wydawania zarządowi wiążących poleceń dotyczących
prowadzenia spraw spółki.

§ 3. Do szczególnych obowiązków rady nadzorczej należą:
1) ocena sprawozdań, o których mowa w art. 231 § 2 pkt 1, w zakresie ich zgodności z
księgami, dokumentami i ze stanem faktycznym;
2) ocena wniosków zarządu dotyczących podziału zysku albo pokrycia straty;
3) sporządzanie oraz składanie zgromadzeniu wspólników corocznego pisemnego
sprawozdania z wyników ocen, o których mowa w pkt 1 i 2, oraz pisemnego sprawozdania z
działalności rady nadzorczej za ubiegły rok obrotowy (sprawozdanie rady nadzorczej).

§ 4. W celu wykonania swoich obowiązków rada nadzorcza może badać wszystkie dokumenty
spółki, dokonywać rewizji stanu majątku spółki oraz żądać od zarządu, prokurentów i osób
zatrudnionych w spółce na podstawie umowy o pracę lub wykonujących na rzecz spółki w
sposób regularny określone czynności na podstawie umowy o dzieło, umowy zlecenia albo innej
umowy o podobnym charakterze sporządzenia lub przekazania wszelkich informacji,
dokumentów, sprawozdań lub wyjaśnień dotyczących spółki, w szczególności jej działalności
lub majątku. Przedmiotem żądania mogą być również posiadane przez organ lub osobę
obowiązaną informacje, sprawozdania lub wyjaśnienia dotyczące spółek zależnych oraz spółek
powiązanych.

§ 4
1
. Informacje, dokumenty, sprawozdania lub wyjaśnienia, o których mowa w § 4, są
przekazywane radzie nadzorczej niezwłocznie, nie później niż w terminie dwóch tygodni od dnia
zgłoszenia żądania do organu lub osoby obowiązanej, chyba że w żądaniu określono dłuższy
termin.

§ 4
2
. Zarząd nie może ograniczać członkom rady nadzorczej dostępu do żądanych przez nich
informacji, dokumentów, sprawozdań lub wyjaśnień, o których mowa w § 4.

§ 5. Każdy członek rady nadzorczej może samodzielnie wykonywać prawo nadzoru, chyba że
umowa spółki stanowi inaczej.

§ 6. W przypadku gdy sprawozdanie finansowe spółki podlega badaniu ustawowemu, rada

nadzorcza jest obowiązana, z co najmniej tygodniowym wyprzedzeniem, zawiadomić
kluczowego biegłego rewidenta, który przeprowadzał badanie sprawozdania finansowego spółki,
o terminie posiedzenia, którego przedmiotem są sprawy określone w § 3. Spółka zapewnia
uczestnictwo kluczowego biegłego rewidenta lub innego przedstawiciela firmy audytorskiej w
posiedzeniu rady nadzorczej. W trakcie posiedzenia kluczowy biegły rewident lub inny
przedstawiciel firmy audytorskiej przedstawia radzie nadzorczej sprawozdanie z badania, w tym
ocenę podstaw przyjętego oświadczenia odnoszącego się do zdolności spółki do kontynuowania
działalności, oraz udziela odpowiedzi na pytania członków rady nadzorczej.

Art. 219
1
. [Komitet rady nadzorczej]

§ 1. Rada nadzorcza może ustanowić doraźny lub stały komitet rady nadzorczej, składający się
z członków rady nadzorczej, do pełnienia określonych czynności nadzorczych (komitet rady
nadzorczej).

§ 2. Skorzystanie przez radę nadzorczą z uprawnienia określonego w § 1 nie zwalnia jej
członków z odpowiedzialności za sprawowanie nadzoru.

---

Część 2 z 11