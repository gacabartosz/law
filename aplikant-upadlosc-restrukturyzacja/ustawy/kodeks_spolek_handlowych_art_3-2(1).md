# Część 3/11
## Art. 3 - Art. 2

---

Zakres: Art. 3 - Art. 2
Liczba artykułów: 383
Liczba wierszy: 1198

---

§ 3. Komitet rady nadzorczej ma prawo podejmować czynności nadzorcze określone w art. 219

§ 4, chyba że rada nadzorcza postanowi inaczej. Przepis art. 219 § 4
1 
stosuje się.

Art. 219
2
. [Doradca rady nadzorczej]

§ 1. Jeżeli umowa spółki tak stanowi, rada nadzorcza może podjąć uchwałę w sprawie zbadania
na koszt spółki określonej sprawy dotyczącej działalności spółki lub jej majątku przez
wybranego doradcę (doradca rady nadzorczej). Doradca rady nadzorczej może zostać wybrany
również w celu przygotowania określonych analiz oraz opinii.

§ 2. W umowie między spółką a doradcą rady nadzorczej spółkę reprezentuje rada nadzorcza.

§ 3. Zarząd zapewnia doradcy rady nadzorczej dostęp do dokumentów i udziela mu żądanych
informacji.

§ 4. Doradca rady nadzorczej oraz osoba fizyczna wykonująca czynności w jego imieniu lub na
jego rzecz są obowiązani zachować w tajemnicy wszystkie niemające publicznego charakteru
informacje i dokumenty otrzymane od spółki. Obowiązek zachowania tajemnicy nie jest
ograniczony w czasie.

Art. 220. [Rozszerzone uprawnienia rady nadzorczej]
Umowa spółki może rozszerzyć uprawnienia rady nadzorczej, a w szczególności stanowić, że
zarząd jest obowiązany uzyskać zgodę rady nadzorczej przed dokonaniem oznaczonych w
umowie spółki czynności, oraz przekazać radzie nadzorczej prawo zawieszania w czynnościach,
z ważnych powodów, poszczególnych lub wszystkich członków zarządu.


Art. 221. [Obowiązki komisji rewizyjnej]

§ 1. Do obowiązków komisji rewizyjnej należy ocena sprawozdań, o których mowa w art. 231

§ 2 pkt 1, i wniosków zarządu dotyczących podziału zysku lub pokrycia straty, a także
sporządzanie i składanie zgromadzeniu wspólników corocznego pisemnego sprawozdania z
wyników tej oceny, w trybie i zakresie określonych dla wykonywania tych czynności przez radę
nadzorczą. Przepis art. 219 § 6 stosuje się odpowiednio.

§ 2. W spółce niemającej rady nadzorczej umowa spółki może rozszerzyć obowiązki komisji
rewizyjnej.

Art. 221
1
. [Przewodniczący rady nadzorczej; zwołanie posiedzenia rady nadzorczej;
podejmowanie uchwał w sprawach nieobjętych proponowanym porządkiem obrad]

§ 1. Pracami rady nadzorczej kieruje przewodniczący, na którym spoczywa obowiązek
należytego organizowania jej prac, a w szczególności zwoływania posiedzeń rady nadzorczej.
Umowa spółki może przyznawać określone uprawnienia związane z organizacją rady nadzorczej
i sposobem wykonywania przez nią czynności również innym jej członkom.

§ 2. Posiedzenia rady nadzorczej zwołuje się przez zaproszenia, w których oznacza się datę,
godzinę i miejsce posiedzenia oraz proponowany porządek obrad, a także sposób wykorzystania
środków bezpośredniego porozumiewania się na odległość podczas posiedzenia. Umowa spółki
może określać sposób oraz termin zwołania posiedzenia rady nadzorczej.

§ 3. Podczas posiedzenia rada nadzorcza może podejmować uchwały również w sprawach
nieobjętych proponowanym porządkiem obrad, jeżeli żaden z członków rady nadzorczej
biorących udział w posiedzeniu się temu nie sprzeciwi, chyba że umowa spółki stanowi inaczej.

§ 4. Zarząd lub członek rady nadzorczej mogą żądać zwołania posiedzenia rady nadzorczej,
podając proponowany porządek obrad. Przewodniczący rady nadzorczej zwołuje posiedzenie z
porządkiem obrad zgodnym z żądaniem, które odbywa się nie później niż w terminie dwóch
tygodni od dnia otrzymania żądania.

§ 5. Jeżeli przewodniczący rady nadzorczej nie zwoła posiedzenia zgodnie z § 4, występujący z
żądaniem może zwołać je samodzielnie.

§ 6. Rada nadzorcza może odbywać posiedzenia również bez formalnego zwołania, jeżeli
wszyscy członkowie wyrażą na to zgodę oraz nie zgłoszą sprzeciwu dotyczącego wniesienia
poszczególnych spraw do porządku obrad.

§ 7. Posiedzenia rady nadzorczej powinny być zwoływane w miarę potrzeb, jednak nie rzadziej
niż raz w każdym kwartale roku obrotowego.

§ 8. Przepisy § 1-6 stosuje się odpowiednio do komisji rewizyjnej.


Art. 222. [Uchwały rady nadzorczej]

§ 1. Rada nadzorcza podejmuje uchwały, jeżeli na posiedzeniu jest obecna co najmniej połowa
jej członków, a wszyscy jej członkowie zostali zaproszeni. Umowa spółki może przewidywać
surowsze wymagania dotyczące kworum rady nadzorczej.

§ 1
1
. W posiedzeniu rady nadzorczej można uczestniczyć przy wykorzystaniu środków
bezpośredniego porozumiewania się na odległość, chyba że umowa spółki stanowi inaczej.

§ 2. Uchwały rady nadzorczej są protokołowane. Do protokołów rady nadzorczej stosuje się
odpowiednio przepisy dotyczące protokołów zarządu.

§ 3. Członkowie rady nadzorczej mogą brać udział w podejmowaniu uchwał rady nadzorczej,
oddając swój głos na piśmie za pośrednictwem innego członka rady nadzorczej, chyba że
umowa spółki stanowi inaczej. Oddanie głosu na piśmie nie może dotyczyć spraw
wprowadzonych do porządku obrad na posiedzeniu rady nadzorczej.

§ 4. Rada nadzorcza może podejmować uchwały w trybie pisemnym lub przy wykorzystaniu
środków bezpośredniego porozumiewania się na odległość, chyba że umowa spółki stanowi
inaczej. Uchwała jest ważna, gdy wszyscy członkowie rady zostali powiadomieni o treści
projektu uchwały oraz co najmniej połowa członków rady wzięła udział w podejmowaniu
uchwały. Umowa spółki może przewidywać surowsze wymagania dotyczące podejmowania
uchwał w trybie określonym w zdaniu pierwszym.

§ 4
1
. Głosowania rady nadzorczej są jawne, chyba że umowa spółki lub regulamin rady
nadzorczej stanowi inaczej.

§ 4
2
. Uchwały rady nadzorczej zapadają bezwzględną większością głosów, chyba że umowa
spółki stanowi inaczej.

§ 4
3
. Przepis art. 209 stosuje się odpowiednio.

§ 5. (uchylony).

§ 6. Zgromadzenie wspólników może uchwalać regulamin rady nadzorczej, określający jej
organizację i sposób wykonywania czynności. Zgromadzenie wspólników może upoważnić radę
nadzorczą do uchwalenia jej regulaminu.

§ 7. Przepisy § 1-6 stosuje się odpowiednio do komisji rewizyjnej.

Art. 222
1 
. [Wynagrodzenie członków rady nadzorczej]

§ 1. Członkom rady nadzorczej może zostać przyznane wynagrodzenie. Wynagrodzenie określa
umowa spółki lub uchwała wspólników.

§ 2. Członkom rady nadzorczej przysługuje zwrot kosztów związanych z udziałem w pracach
rady.


Art. 223. [Wybór firmy audytorskiej przez sąd]
Sąd rejestrowy, na żądanie wspólnika lub wspólników reprezentujących co najmniej jedną
dziesiątą kapitału zakładowego, może, po wezwaniu zarządu do złożenia oświadczenia,
wyznaczyć firmę audytorską w celu zbadania rachunkowości oraz działalności spółki.

Art. 224. [Uprawnienia biegłego rewidenta]
Członkowie organów spółki są zobowiązani udzielać biegłemu rewidentowi żądanych wyjaśnień
oraz zezwolić mu na przeglądanie ksiąg i dokumentów spółki, badanie stanu kasy oraz
dokonanie inwentaryzacji składników aktywów i pasywów spółki, a także udzielać mu w tym
celu potrzebnej pomocy.

Art. 225. [Sprawozdanie biegłego rewidenta]
Biegły rewident składa swoje sprawozdanie sądowi rejestrowemu, który przesyła jego odpis
żądającemu zbadania rachunkowości oraz działalności spółki, zarządowi i radzie nadzorczej lub
komisji rewizyjnej. Sprawozdanie to powinno być odczytane w całości na najbliższym
zgromadzeniu wspólników.

Art. 226. [Wynagrodzenie biegłego rewidenta]

§ 1. Wynagrodzenie biegłego rewidenta określa sąd rejestrowy.

§ 2. Koszty badania rachunkowości oraz działalności spółki ponosi żądający.

§ 3. Jeżeli badanie, o którym mowa w § 2, wykaże nadużycie, niekorzystne dla spółki działanie
lub rażące naruszenie prawa bądź umowy spółki, żądający tego badania ma prawo żądać od
spółki zwrotu kosztów przeprowadzonego badania.
Oddział 3
Zgromadzenie wspólników

Art. 227. [Uchwały zgromadzenia wspólników]

§ 1. Uchwały wspólników są podejmowane na zgromadzeniu wspólników.

§ 2. Bez odbycia zgromadzenia wspólników mogą być powzięte uchwały, jeżeli wszyscy
wspólnicy wyrażą na piśmie zgodę na postanowienie, które ma być powzięte, albo na
głosowanie pisemne.

Art. 228. [Konieczność podjęcia uchwały przez zgromadzenie wspólników]
Uchwały wspólników, poza innymi sprawami wymienionymi w niniejszym dziale lub umowie
spółki, wymaga:

1) rozpatrzenie i zatwierdzenie sprawozdania zarządu z działalności spółki, sprawozdania
finansowego za ubiegły rok obrotowy oraz udzielenie absolutorium członkom organów spółki
z wykonania przez nich obowiązków;
2) postanowienie dotyczące roszczeń o naprawienie szkody wyrządzonej przy zawiązaniu
spółki lub sprawowaniu zarządu albo nadzoru;
3) zbycie i wydzierżawienie przedsiębiorstwa lub jego zorganizowanej części oraz
ustanowienie na nich ograniczonego prawa rzeczowego;
4) nabycie i zbycie nieruchomości, użytkowania wieczystego lub udziału w nieruchomości,
jeżeli umowa spółki nie stanowi inaczej;
5) zwrot dopłat;
6) zawarcie umowy, o której mowa w art. 4 § 1 pkt 4 lit. f.

Art. 228
1
. [Określenie zasad rozporządzania składnikami aktywów trwałych lub
dokonywania niektórych czynności prawnych]
Uchwała wspólników lub umowa spółki może określać zasady postępowania w zakresie
rozporządzania składnikami aktywów trwałych lub dokonywania niektórych czynności
prawnych.

Art. 229. [Umowy wymagające uchwały wspólników]
Umowa o nabycie dla spółki nieruchomości albo udziału w nieruchomości lub środków trwałych
za cenę przewyższającą jedną czwartą kapitału zakładowego, nie niższą jednak od 50 000
złotych, zawarta przed upływem dwóch lat od dnia zarejestrowania spółki, wymaga uchwały
wspólników, chyba że umowa ta była przewidziana w umowie spółki.

Art. 230. [Czynności o wartości dwukrotnie przekraczającej wysokość kapitału
zakładowego]
Rozporządzenie prawem lub zaciągnięcie zobowiązania do świadczenia o wartości dwukrotnie
przewyższającej wysokość kapitału zakładowego wymaga uchwały wspólników, chyba że
umowa spółki stanowi inaczej. Przepisu art. 17 § 1 nie stosuje się.

Art. 231. [Zwyczajne zgromadzenie wspólników – terminy, przedmiot obrad]

§ 1. Zwyczajne zgromadzenie wspólników powinno odbyć się w terminie sześciu miesięcy po
upływie każdego roku obrotowego.

§ 2. Przedmiotem obrad zwyczajnego zgromadzenia wspólników powinno być:
1) rozpatrzenie i zatwierdzenie sprawozdania zarządu z działalności spółki oraz
sprawozdania finansowego za ubiegły rok obrotowy;

2) powzięcie uchwały o podziale zysku albo pokryciu straty, jeżeli zgodnie z art. 191 § 2
sprawy te nie zostały wyłączone spod kompetencji zgromadzenia wspólników;
3) udzielenie członkom organów spółki absolutorium z wykonania przez nich obowiązków.

§ 3. Przepis § 2 pkt 3 dotyczy wszystkich osób, które pełniły funkcję członków zarządu, rady
nadzorczej lub komisji rewizyjnej spółki w ostatnim roku obrotowym. Członkowie organów
spółki, których mandaty wygasły przed dniem zgromadzenia wspólników, mają prawo
uczestniczyć w zgromadzeniu, przeglądać sprawozdanie zarządu i sprawozdanie finansowe wraz
z odpisem sprawozdania rady nadzorczej lub komisji rewizyjnej oraz biegłego rewidenta i
przedkładać do nich opinie na piśmie. Żądanie dotyczące skorzystania z tych uprawnień
powinno być złożone zarządowi na piśmie najpóźniej na tydzień przed zgromadzeniem
wspólników.

§ 4. (uchylony).

§ 4
1
. Dokumenty odpowiadające treścią sprawozdaniu zarządu z działalności spółki,
sprawozdaniu finansowemu, sprawozdaniu rady nadzorczej lub sprawozdaniu z badania są
wydawane wspólnikowi na jego żądanie, które może zostać zgłoszone zarządowi licząc od dnia
zwołania zwyczajnego zgromadzenia wspólników. Dokumenty udostępnia się niezwłocznie, nie
później niż w terminie dwóch dni powszednich od dnia zgłoszenia żądania. Na żądanie
wspólnika dokumenty udostępnia się w postaci elektronicznej, w tym przy wykorzystaniu
środków komunikacji elektronicznej.

§ 5. Przedmiotem zwyczajnego zgromadzenia wspólników może być również rozpatrzenie i
zatwierdzenie sprawozdania finansowego grupy kapitałowej w rozumieniu przepisów o
rachunkowości oraz inne sprawy niż wymienione w § 2.

§ 6. Za rok obrotowy, w którym działalność spółki przez cały czas pozostawała zawieszona i
nie doszło do zamknięcia ksiąg rachunkowych na koniec tego roku obrotowego zwyczajne
zgromadzenie wspólników może się nie odbyć na podstawie uchwały wspólników. W takim
przypadku przedmiotem obrad następnego zwyczajnego zgromadzenia wspólników są również
sprawy, o których mowa w § 2, dotyczące roku obrotowego, w którym działalność spółki
pozostawała zawieszona.

Art. 232. [Nadzwyczajne zgromadzenie wspólników]
Nadzwyczajne zgromadzenie wspólników zwołuje się w przypadkach określonych w niniejszym
dziale lub umowie spółki, a także gdy organy lub osoby uprawnione do zwoływania zgromadzeń
uznają to za wskazane.

Art. 233. [Uchwała o dalszym istnieniu spółki]


§ 1. Jeżeli bilans sporządzony przez zarząd wykaże stratę przewyższającą sumę kapitałów
zapasowego i rezerwowych oraz połowę kapitału zakładowego, zarząd jest obowiązany
niezwłocznie zwołać zgromadzenie wspólników w celu powzięcia uchwały dotyczącej dalszego
istnienia spółki.

§ 2. Przepis § 1 stosuje się odpowiednio, gdy bilans spółki został sporządzony zgodnie z
przepisami art. 223-225.

Art. 233
1
. [Obowiązek zwołania zgromadzenia wspólników w spółce z o.o. w razie
rezygnacji członka zarządu skutkującej nieobsadzeniem żadnego mandatu w zarządzie]
W przypadku, o którym mowa w art. 202 § 6, członek zarządu jest obowiązany zwołać
zgromadzenie wspólników. Przepisu art. 235 § 1 nie stosuje się.

Art. 234. [Miejsce zgromadzenia wspólników]

§ 1. Zgromadzenia wspólników odbywają się w siedzibie spółki, jeżeli umowa spółki nie
wskazuje innego miejsca na terytorium Rzeczypospolitej Polskiej.

§ 2. Zgromadzenie wspólników może się odbyć również w innym miejscu na terytorium
Rzeczypospolitej Polskiej, jeżeli wszyscy wspólnicy wyrażą na to zgodę na piśmie.

Art. 234
1
. [Elektroniczne zgromadzenie wspólników w spółce z o.o.]

§ 1. Udział w zgromadzeniu wspólników można wziąć także przy wykorzystaniu środków
komunikacji elektronicznej, chyba że umowa spółki stanowi inaczej. O udziale w zgromadzeniu
wspólników w sposób, o którym mowa w zdaniu pierwszym, postanawia zwołujący to
zgromadzenie.

§ 2. Udział w zgromadzeniu wspólników, o którym mowa w § 1, obejmuje w szczególności:
1) dwustronną komunikację w czasie rzeczywistym wszystkich osób uczestniczących w
zgromadzeniu wspólników, w ramach której mogą one wypowiadać się w toku obrad
zgromadzenia wspólników, przebywając w innym miejscu niż miejsce obrad zgromadzenia
wspólników, i
2) wykonywanie osobiście lub przez pełnomocnika prawa głosu przed lub w toku
zgromadzenia wspólników.

§ 3. Rada nadzorcza, zaś w jej braku wspólnicy, określą w formie regulaminu szczegółowe
zasady udziału w zgromadzeniu wspólników przy wykorzystaniu środków komunikacji
elektronicznej. Regulamin nie może określać wymogów i ograniczeń, które nie są niezbędne do
identyfikacji wspólników i zapewnienia bezpieczeństwa komunikacji elektronicznej. Przyjęcie
regulaminu może nastąpić uchwałą wspólników bez odbycia zgromadzenia, jeżeli wspólnicy
reprezentujący bezwzględną większość głosów wyrażą na piśmie zgodę na treść tego

regulaminu.

Art. 235. [Żądanie zwołania zgromadzenia wspólników w spółce z o.o.]

§ 1. Zgromadzenie wspólników zwołuje zarząd.

§ 2. Rada nadzorcza, jak również komisja rewizyjna mają prawo zwołania zwyczajnego
zgromadzenia wspólników, jeżeli zarząd nie zwoła go w terminie określonym w niniejszym
dziale lub w umowie spółki, oraz nadzwyczajnego zgromadzenia wspólników, jeżeli zwołanie
go uznają za wskazane, a zarząd nie zwoła zgromadzenia wspólników w terminie dwóch tygodni
od dnia zgłoszenia odpowiedniego żądania przez radę nadzorczą lub komisję rewizyjną.

§ 3. Umowa spółki może przyznać uprawnienie, o którym mowa w § 2, także innym osobom.

§ 4. Zwołujący ma prawo odwołania zgromadzenia wspólników, z uwzględnieniem art. 236 §
3.

Art. 236. [Żądanie zwołania zgromadzenia przez wspólników]

§ 1. Wspólnik lub wspólnicy reprezentujący co najmniej jedną dziesiątą kapitału zakładowego
mogą żądać zwołania nadzwyczajnego zgromadzenia wspólników i umieszczenia określonych
spraw w porządku obrad tego zgromadzenia wspólników. Żądanie takie należy złożyć na piśmie
zarządowi najpóźniej na miesiąc przed proponowanym terminem zgromadzenia wspólników.

§ 1
1
. Wspólnik lub wspólnicy reprezentujący co najmniej jedną dwudziestą kapitału
zakładowego mogą żądać umieszczenia określonych spraw w porządku obrad najbliższego
zgromadzenia wspólników. Żądanie takie należy złożyć na piśmie zarządowi najpóźniej na trzy
tygodnie przed terminem zgromadzenia wspólników. Zarząd wprowadza sprawy objęte
żądaniem wspólników do porządku obrad najbliższego zgromadzenia wspólników i zawiadamia
o tym wspólników zgodnie z art. 238.

§ 2. Umowa spółki może przyznać uprawnienia, o których mowa w § 1 i § 1
1 
wspólnikom
reprezentującym niższy udział w kapitale zakładowym.

§ 3. Wspólnik lub wspólnicy, którzy zażądali zwołania nadzwyczajnego zgromadzenia
wspólników, mają wyłączne prawo jego odwołania.

Art. 237. [Sądowe upoważnienie do zwołania zgromadzenia wspólników w spółce z o.o.]

§ 1. Jeżeli w terminie dwóch tygodni od dnia przedstawienia zarządowi żądania, o którym
mowa w art. 236 § 1, nadzwyczajne zgromadzenie wspólników nie zostanie zwołane z
porządkiem obrad zgodnym z żądaniem, albo gdy w porządku obrad najbliższego zgromadzenia
wspólników nie zostaną zamieszczone sprawy, o których mowa w art. 236 § 1
1
, sąd rejestrowy
może, po wezwaniu zarządu do złożenia oświadczenia, upoważnić do zwołania nadzwyczajnego
zgromadzenia wspólnika lub wspólników występujących z żądaniem. Sąd wyznacza

przewodniczącego tego zgromadzenia.

§ 2. Zgromadzenie, o którym mowa w § 1, podejmuje uchwałę rozstrzygającą, czy koszty
zwołania i odbycia zgromadzenia ma ponieść spółka. Wspólnik lub wspólnicy, na żądanie
których zostało zwołane zgromadzenie, mogą zwrócić się do sądu rejestrowego o zwolnienie z
obowiązku pokrycia kosztów nałożonych uchwałą zgromadzenia.

§ 3. W zawiadomieniach o zwołaniu nadzwyczajnego zgromadzenia wspólników, o którym
mowa w § 1, należy powołać się na postanowienie sądu rejestrowego.

Art. 238. [Tryb zwołania zgromadzenia wspólników w spółce z o.o.]

§ 1. Zgromadzenie wspólników zwołuje się za pomocą listów poleconych lub przesyłek
nadanych pocztą kurierską, wysłanych co najmniej dwa tygodnie przed terminem zgromadzenia
wspólników. Zamiast listu poleconego lub przesyłki nadanej pocztą kurierską, zawiadomienie
może być wysłane wspólnikowi na adres do doręczeń elektronicznych albo pocztą elektroniczną,
jeżeli uprzednio wyraził na to pisemną zgodę, podając adres, na który zawiadomienie powinno
być wysłane.

§ 2. W zaproszeniu należy oznaczyć dzień, godzinę i miejsce zgromadzenia wspólników oraz
szczegółowy porządek obrad. W przypadku zamierzonej zmiany umowy spółki należy wskazać
istotne elementy treści proponowanych zmian.

§ 3. W przypadku, gdy udział w zgromadzeniu wspólników następuje przy wykorzystaniu
środków komunikacji elektronicznej, w zawiadomieniu należy dodatkowo zamieścić informacje
o sposobie uczestniczenia w tym zgromadzeniu, wypowiadania się w jego trakcie, wykonywania
na nim prawa głosu oraz wniesienia sprzeciwu od podjętej wówczas uchwały bądź uchwał.

Art. 239. [Powzięcie uchwały nieobjętej porządkiem obrad]

§ 1. W sprawach nieobjętych porządkiem obrad nie można powziąć uchwały, chyba że cały
kapitał zakładowy jest reprezentowany na zgromadzeniu, a nikt z obecnych nie zgłosił sprzeciwu
dotyczącego powzięcia uchwały.

§ 2. Wniosek o zwołanie nadzwyczajnego zgromadzenia wspólników oraz wnioski o
charakterze porządkowym mogą być uchwalone, mimo że nie były umieszczone w porządku
obrad.

Art. 240. [Powzięcie uchwały bez formalnego zwołania zgromadzenia]
Uchwały można powziąć pomimo braku formalnego zwołania zgromadzenia wspólników, jeżeli
cały kapitał zakładowy jest reprezentowany, a nikt z obecnych nie zgłosił sprzeciwu
dotyczącego odbycia zgromadzenia lub wniesienia poszczególnych spraw do porządku obrad.


Art. 240
1
. [Zawarcie uchwały przy wykorzystaniu wzorca uchwały]

§ 1. W spółce, której umowa została zawarta przy wykorzystaniu wzorca umowy, uchwały
wspólników mogą być podjęte przy wykorzystaniu wzorca uchwały udostępnionego w systemie
teleinformatycznym. W takim przypadku wniosek o wpis do rejestru składany jest za
pośrednictwem systemu teleinformatycznego.

§ 2. Podjęcie uchwały, o której mowa w § 1, nie wymaga formalnego zwołania zgromadzenia
wspólników, warunkiem jej podjęcia jest jednak wykonanie co do niej prawa głosu przez
wszystkich wspólników. Prawo głosu wykonuje się przez oświadczenie złożone w systemie
teleinformatycznym, opatrzone kwalifikowanym podpisem elektronicznym, podpisem zaufanym
albo podpisem osobistym. Przy wykonywaniu prawa głosu wspólnik może zgłosić sprzeciw co
do uchwały. Uchwała jest równoważna z uchwałą sporządzoną w formie pisemnej, z
zastrzeżeniem art. 255 § 4.

§ 3. Do uchwał, o których mowa w § 1, nie stosuje się art. 247 § 2.

§ 4. Przepisy § 1-3 stosuje się odpowiednio do uchwał innych organów spółki, której umowa
została zawarta przy wykorzystaniu wzorca umowy, jeżeli podlegają one przesłaniu sądowi
rejestrowemu w celu ich złożenia w aktach rejestrowych.

Art. 241. [Ważność zgromadzenia wspólników]
Jeżeli przepisy niniejszego działu lub umowa spółki nie stanowią inaczej, zgromadzenie
wspólników jest ważne bez względu na liczbę reprezentowanych na nim udziałów.

Art. 242. [Liczba głosów na udział]

§ 1. Na każdy udział o równej wartości nominalnej przypada jeden głos, chyba że umowa
spółki stanowi inaczej.

§ 2. Jeżeli umowa spółki nie stanowi inaczej, na każde 10 złotych wartości nominalnej udziału
o nierównej wysokości przypada jeden głos.

Art. 243. [Pełnomocnicy wspólników]

§ 1. Jeżeli ustawa lub umowa spółki nie zawierają ograniczeń, wspólnicy mogą uczestniczyć w
zgromadzeniu wspólników oraz wykonywać prawo głosu przez pełnomocników.

§ 2. Pełnomocnictwo powinno być udzielone na piśmie pod rygorem nieważności. Kopię
pełnomocnictwa dołącza się do księgi protokołów.

§ 3. Członek zarządu i pracownik spółki nie mogą być pełnomocnikami na zgromadzeniu
wspólników.

§ 4. Przepisy o wykonywaniu prawa głosu przez pełnomocnika stosuje się do wykonywania

prawa głosu przez innego przedstawiciela.

Art. 244. [Uchwały dotyczące odpowiedzialności osobistej wspólnika]
Wspólnik nie może ani osobiście, ani przez pełnomocnika, ani jako pełnomocnik innej osoby
głosować przy powzięciu uchwał dotyczących jego odpowiedzialności wobec spółki z
jakiegokolwiek tytułu, w tym udzielenia absolutorium, zwolnienia z zobowiązania wobec spółki
oraz sporu między nim a spółką.

Art. 245. [Bezwzględna większość głosów]
Uchwały zapadają bezwzględną większością głosów, jeżeli przepisy niniejszego działu lub
umowa spółki nie stanowią inaczej.

Art. 246. [Uchwały wymagające szczególnej większości głosów]

§ 1. Uchwały dotyczące zmiany umowy spółki, rozwiązania spółki lub zbycia przedsiębiorstwa
albo jego zorganizowanej części zapadają większością dwóch trzecich głosów. Uchwała
dotycząca istotnej zmiany przedmiotu działalności spółki wymaga większości trzech czwartych
głosów. Umowa spółki może ustanowić surowsze warunki powzięcia tych uchwał.

§ 2. W przypadku, o którym mowa w art. 233, do powzięcia uchwały o rozwiązaniu spółki
wystarczy bezwzględna większość głosów, jeżeli umowa spółki nie stanowi inaczej.

§ 3. Uchwała dotycząca zmiany umowy spółki, zwiększająca świadczenia wspólników lub
uszczuplająca prawa udziałowe bądź prawa przyznane osobiście poszczególnym wspólnikom,
wymaga zgody wszystkich wspólników, których dotyczy.

Art. 247. [Jawność bądź tajność głosowania]

§ 1. Głosowanie jest jawne.

§ 2. Tajne głosowanie zarządza się przy wyborach oraz nad wnioskami o odwołanie członków
organów spółki lub likwidatorów, o pociągnięcie ich do odpowiedzialności, jak również w
sprawach osobowych. Poza tym należy zarządzić tajne głosowanie na żądanie choćby jednego ze
wspólników obecnych lub reprezentowanych na zgromadzeniu wspólników.

§ 3. Zgromadzenie wspólników może powziąć uchwałę o uchyleniu tajności głosowania w
sprawach dotyczących wyboru komisji powoływanej przez zgromadzenie wspólników.

Art. 248. [Elementy protokołu zgromadzenia]

§ 1. Uchwały zgromadzenia wspólników powinny być wpisane do księgi protokołów i
podpisane przez obecnych lub co najmniej przez przewodniczącego i osobę sporządzającą
protokół. Jeżeli protokół sporządza notariusz, zarząd wnosi wypis protokołu do księgi

protokołów.

§ 2. W protokole należy stwierdzić prawidłowość zwołania zgromadzenia wspólników i jego
zdolność do powzięcia uchwał, wymienić powzięte uchwały, liczbę głosów oddanych za każdą
uchwałą i zgłoszone sprzeciwy. Do protokołu należy dołączyć listę obecności z podpisami
uczestników zgromadzenia wspólników oraz listę wspólników głosujących przy wykorzystaniu
środków komunikacji elektronicznej. Podpisy uczestników zgromadzenia wspólników odbytego
w trybie art. 234
1 
nie są wymagane. Dowody zwołania zgromadzenia wspólników zarząd
powinien dołączyć do księgi protokołów.

§ 3. Uchwały pisemne powzięte zgodnie z art. 227 § 2 zarząd wpisuje do księgi protokołów.
Uchwały powzięte zgodnie z art. 240
1 
dołącza się do księgi protokołów w postaci wydruków
uchwał z systemu teleinformatycznego poświadczonych podpisami zarządu.

§ 4. Wspólnicy mogą przeglądać księgę protokołów, a także żądać wydania poświadczonych
przez zarząd odpisów uchwał.

Art. 249. [Zaskarżanie uchwał zgromadzenia wspólników spółki z o.o. - powództwo o
uchylenie uchwały]

§ 1. Uchwała wspólników sprzeczna z umową spółki bądź dobrymi obyczajami i godząca w
interesy spółki lub mająca na celu pokrzywdzenie wspólnika może być zaskarżona w drodze
wytoczonego przeciwko spółce powództwa o uchylenie uchwały.

§ 2. Zaskarżenie uchwały wspólników nie wstrzymuje postępowania rejestrowego. Sąd
rejestrowy może jednak zawiesić postępowanie po przeprowadzeniu posiedzenia jawnego.

Art. 250. [Uprawnieni do wytoczenia powództwa o uchylenie uchwały]
Prawo do wytoczenia powództwa o uchylenie uchwały wspólników przysługuje:
1) zarządowi, radzie nadzorczej, komisji rewizyjnej oraz poszczególnym ich członkom;
2) wspólnikowi, który głosował przeciwko uchwale, a po jej powzięciu zażądał
zaprotokołowania sprzeciwu;
3) wspólnikowi bezzasadnie niedopuszczonemu do udziału w zgromadzeniu wspólników;
4) wspólnikowi, który nie był obecny na zgromadzeniu, jedynie w przypadku wadliwego
zwołania zgromadzenia wspólników lub też powzięcia uchwały w sprawie nieobjętej
porządkiem obrad;
5) w przypadku pisemnego głosowania, wspólnikowi, którego pominięto przy głosowaniu
lub który nie zgodził się na głosowanie pisemne albo też który głosował przeciwko uchwale i
po otrzymaniu wiadomości o uchwale w terminie dwóch tygodni zgłosił sprzeciw.


Art. 251. [Termin wniesienia powództwa o uchylenie]
Powództwo o uchylenie uchwały wspólników należy wnieść w terminie miesiąca od dnia
otrzymania wiadomości o uchwale, nie później jednak niż w terminie sześciu miesięcy od dnia
powzięcia uchwały.

Art. 252. [Zaskarżanie uchwał zgromadzenia wspólników spółki z o.o. - powództwo o
stwierdzenie nieważności uchwały]

§ 1. Osobom lub organom spółki, wymienionym w art. 250, przysługuje prawo do wytoczenia
przeciwko spółce powództwa o stwierdzenie nieważności uchwały wspólników sprzecznej z
ustawą. Przepisu art. 189 Kodeksu postępowania cywilnego nie stosuje się.

§ 2. Przepis art. 249 § 2 stosuje się odpowiednio.

§ 3. Prawo do wniesienia powództwa wygasa z upływem sześciu miesięcy od dnia otrzymania
wiadomości o uchwale, jednakże nie później niż z upływem trzech lat od dnia powzięcia
uchwały.

§ 4. Upływ terminów określonych w § 3 nie wyłącza możliwości podniesienia zarzutu
nieważności uchwały.

Art. 253. [Reprezentacja spółki w sporze o uchylenie lub stwierdzenie nieważności
uchwały]

§ 1. W sporze dotyczącym uchylenia lub stwierdzenia nieważności uchwały wspólników
pozwaną spółkę reprezentuje zarząd, jeżeli na mocy uchwały wspólników nie został
ustanowiony w tym celu pełnomocnik.

§ 2. Jeżeli zarząd nie może działać za spółkę, a brak jest uchwały wspólników o ustanowieniu
pełnomocnika, sąd właściwy do rozstrzygnięcia powództwa wyznacza kuratora spółki.

Art. 254. [Skutki wyroku sądu o uchyleniu uchwały]

§ 1. Prawomocny wyrok uchylający uchwałę ma moc obowiązującą w stosunkach między
spółką a wszystkimi wspólnikami oraz w stosunkach między spółką a członkami organów
spółki.

§ 2. W przypadkach gdy ważność czynności dokonanej przez spółkę jest zależna od uchwały
zgromadzenia wspólników, uchylenie takiej uchwały nie ma skutku wobec osób trzecich
działających w dobrej wierze.

§ 3. Prawomocny wyrok uchylający uchwałę zarząd zgłasza, w terminie siedmiu dni, sądowi
rejestrowemu.

§ 4. Przepisy § 1-3 stosuje się odpowiednio do wyroku, który zapadł w wyniku powództwa o

stwierdzenie nieważności uchwały, wniesionego na podstawie art. 252 § 1.
Rozdział 4
Zmiana umowy spółki

Art. 255. [Zmiana umowy spółki]

§ 1. Zmiana umowy spółki wymaga uchwały wspólników i wpisu do rejestru.

§ 2. Obniżenie kapitału zakładowego w trybie art. 199 § 5 wymaga uchwały zarządu i wpisu do
rejestru.

§ 3. Uchwały, o których mowa w § 1 i 2, powinny być umieszczone w protokole sporządzonym
przez notariusza.

§ 4. Umowa spółki zawarta przy wykorzystaniu wzorca umowy może być również zmieniona, w
zakresie postanowień zmiennych umowy, w tym również co do wysokości kapitału spółki, przy
wykorzystaniu wzorca uchwały zmieniającej umowę spółki z ograniczoną odpowiedzialnością
udostępnionego w systemie teleinformatycznym, podjętej zgodnie z art. 240
1
. Uchwała jest
równoważna z uchwałą, o której mowa w § 3.

Art. 256. [Zgłoszenie zmiany do sądu]

§ 1. Zmianę umowy spółki zarząd zgłasza do sądu rejestrowego.

§ 2. Równocześnie z wpisem o zmianie umowy należy wpisać do rejestru zmiany danych
wymienionych w art. 166, jeżeli dane te podlegają wpisowi.

§ 3. Do zarejestrowania zmiany umowy spółki stosuje się odpowiednio przepisy art. 164 § 3, art.
165, art. 169 i art. 172.

Art. 257. [Podwyższenie kapitału zakładowego bez zmiany umowy]

§ 1. Jeżeli podwyższenie kapitału zakładowego następuje nie na mocy dotychczasowych
postanowień umowy spółki przewidujących maksymalną wysokość podwyższenia kapitału
zakładowego i termin podwyższenia, może ono nastąpić jedynie przez zmianę umowy spółki.

§ 2. Podwyższenie kapitału zakładowego następuje przez podwyższenie wartości nominalnej
udziałów istniejących lub ustanowienie nowych.

§ 3. Jeżeli podwyższenie kapitału zakładowego następuje na podstawie dotychczasowych
postanowień umowy spółki, przy zachowaniu wymagań określonych w § 1, oświadczenia
dotychczasowych wspólników o objęciu nowych udziałów wymagają formy pisemnej pod
rygorem nieważności. Art. 260 § 2 stosuje się odpowiednio.


Art. 257
1
. [Zakaz promocji i reklamy objęcia nowych udziałów w spółce z o.o.]

§ 1. Oferta objęcia nowych udziałów w spółce nie może być składana nieoznaczonemu
adresatowi.

§ 2. Objęcie nowych udziałów w spółce nie może być promowane przez kierowanie reklamy lub
innej formy promocji do nieoznaczonego adresata.

Art. 258. [Pierwszeństwo objęcia udziałów]

§ 1. Jeżeli umowa spółki lub uchwała o podwyższeniu kapitału nie stanowi inaczej,
dotychczasowi wspólnicy mają prawo pierwszeństwa do objęcia nowych udziałów w
podwyższonym kapitale zakładowym w stosunku do swoich dotychczasowych udziałów. Prawo
pierwszeństwa należy wykonać w terminie miesiąca od dnia wezwania do jego wykonania.
Wezwania te zarząd przesyła wspólnikom jednocześnie.

§ 2. Oświadczenie dotychczasowego wspólnika o objęciu nowego udziału bądź udziałów lub o
objęciu podwyższenia wartości istniejącego udziału bądź udziałów wymaga formy aktu
notarialnego.

§ 3. Przepisów § 1 i § 2 nie stosuje się do udziałów własnych spółki, o których mowa w art. 200.

Art. 259. [Oświadczenia nowego wspólnika]
Oświadczenie nowego wspólnika powinno zawierać przystąpienie do spółki oraz objęcie udziału
lub udziałów o oznaczonej wartości nominalnej. Oświadczenie takie wymaga formy aktu
notarialnego.

Art. 259
1
. [Podwyższenie kapitału w spółce zawartej przy pomocy wzorca]
Jeżeli podwyższenie kapitału zakładowego dotyczy spółki, której umowa została zawarta przy
wykorzystaniu wzorca umowy, i nastąpiło przy zastosowaniu art. 255 § 4, do oświadczeń, o
których mowa w art. 258 § 2 i art. 259, nie stosuje się formy aktu notarialnego. Oświadczenia
wymagają złożenia ich w systemie teleinformatycznym i opatrzenia kwalifikowanym podpisem
elektronicznym, podpisem zaufanym albo podpisem osobistym.

Art. 260. [Podwyższenie kapitału zakładowego ze środków spółki]

§ 1. Uchwałą wspólników o zmianie umowy spółki można podwyższyć kapitał zakładowy,
przeznaczając na ten cel środki z kapitału zapasowego lub kapitałów (funduszy) rezerwowych
utworzonych z zysku spółki (podwyższenie kapitału zakładowego ze środków spółki).

§ 2. Nowe udziały przysługują wspólnikom w stosunku do ich dotychczasowych udziałów i nie
wymagają objęcia.

§ 3. W przypadku podwyższenia wartości nominalnej dotychczasowych udziałów stosuje się

odpowiednio przepis § 2.

§ 4. Przepisu § 2 nie stosuje się do udziałów własnych spółki, o których mowa w art. 200.

Art. 261. [Odpowiednie stosowanie przepisów przy podwyższeniu kapitału zakładowego]
Przepisy niniejszego działu dotyczące wartości nominalnej udziału, pełnej wpłaty na poczet
kapitału zakładowego, wpłaty, o której mowa w art. 154 § 3, oraz wkładów niepieniężnych stosuje
się odpowiednio przy podwyższeniu kapitału zakładowego.

Art. 262. [Elementy wniosku o podwyższenie kapitału zakładowego]

§ 1. Podwyższenie kapitału zakładowego zarząd zgłasza do sądu rejestrowego.

§ 2. Do zgłoszenia podwyższenia kapitału zakładowego należy dołączyć:
1) uchwałę o podwyższeniu kapitału zakładowego;
2) oświadczenia o objęciu udziałów w podwyższonym kapitale zakładowym;
3) oświadczenie wszystkich członków zarządu, że wkłady na podwyższony kapitał zakładowy
zostały w całości wniesione.

§ 3. Przepisów § 2 pkt 2 i 3 nie stosuje się w przypadku podwyższenia kapitału zakładowego
zgodnie z art. 260.

§ 4. Podwyższenie kapitału zakładowego następuje z chwilą wpisania do rejestru.

Art. 263. [Obniżenie kapitału zakładowego]

§ 1. Uchwała o obniżeniu kapitału zakładowego powinna określać wysokość, o jaką kapitał
zakładowy ma być obniżony, oraz sposób obniżenia.

§ 2. Przepisy niniejszego działu dotyczące najniższej wysokości kapitału zakładowego oraz
udziału stosuje się do obniżenia kapitału zakładowego.

Art. 264. [Postępowanie konwokacyjne]

§ 1. O uchwalonym obniżeniu kapitału zakładowego zarząd niezwłocznie ogłasza, wzywając
wierzycieli spółki do wniesienia sprzeciwu w terminie trzech miesięcy, licząc od dnia ogłoszenia,
jeżeli nie zgadzają się na obniżenie. Wierzyciele, którzy w tym terminie zgłosili sprzeciw, powinni
być przez spółkę zaspokojeni lub zabezpieczeni. Wierzycieli, którzy sprzeciwu nie zgłosili, uważa
się za zgadzających się na obniżenie kapitału zakładowego.

§ 2. Przepisów § 1 nie stosuje się, jeżeli pomimo obniżenia kapitału zakładowego nie zwraca się
wspólnikom wpłat dokonanych na kapitał zakładowy, a jednocześnie z obniżeniem kapitału
zakładowego następuje jego podwyższenie co najmniej do pierwotnej wysokości.

Art. 265. [Elementy wniosku o obniżenie kapitału zakładowego]


§ 1. Obniżenie kapitału zakładowego zarząd zgłasza do sądu rejestrowego.

§ 2. Do zgłoszenia obniżenia kapitału zakładowego należy dołączyć:
1) uchwałę o obniżeniu kapitału zakładowego;
2) dowody należytego wezwania wierzycieli;
3) oświadczenie wszystkich członków zarządu stwierdzające, że wierzyciele, którzy zgłosili
sprzeciw w terminie określonym w art. 264 § 1, zostali zaspokojeni lub zabezpieczeni.

§ 3. Przepisów § 2 pkt 2 i 3 nie stosuje się w przypadku określonym w art. 264 § 2.

§ 4. W przypadku określonym w art. 199 § 4 i § 5 zamiast uchwały zgromadzenia wspólników
należy dołączyć oświadczenie wszystkich członków zarządu, w formie aktu notarialnego, o
spełnieniu wszystkich warunków obniżenia kapitału zakładowego przewidzianych w ustawie i
umowie spółki oraz w uchwale o obniżeniu kapitału zakładowego.
Rozdział 5
Wyłączenie wspólnika

Art. 266. [Wyłączenie wspólnika ze spółki z o.o. przez sąd]

§ 1. Z ważnych przyczyn dotyczących danego wspólnika sąd może orzec jego wyłączenie ze
spółki na żądanie wszystkich pozostałych wspólników, jeżeli udziały wspólników żądających
wyłączenia stanowią więcej niż połowę kapitału zakładowego.

§ 2. Umowa spółki może przyznać prawo wystąpienia z powództwem, o którym mowa w § 1,
także mniejszej liczbie wspólników, jeżeli ich udziały stanowią więcej niż połowę kapitału
zakładowego. W tym przypadku powinni być pozwani wszyscy pozostali wspólnicy.

§ 3. Udziały wspólnika wyłączonego muszą być przejęte przez wspólników lub osoby trzecie.
Cenę przejęcia ustala sąd na podstawie rzeczywistej wartości w dniu doręczenia pozwu.

Art. 267. [Termin zapłaty, bezskuteczność wyłączenia]

§ 1. Sąd, orzekając o wyłączeniu, wyznacza termin, w ciągu którego wyłączonemu wspólnikowi
ma być zapłacona cena przejęcia wraz z odsetkami, licząc od dnia doręczenia pozwu. Jeżeli w
ciągu tego czasu kwota nie została zapłacona albo złożona do depozytu sądowego, orzeczenie o
wyłączeniu staje się bezskuteczne.

§ 2. W przypadku gdy orzeczenie o wyłączeniu stało się bezskuteczne z przyczyn określonych w

§ 1, wspólnik bezskutecznie wyłączony ma prawo żądać od pozywających naprawienia szkody.

Art. 268. [Zawieszenie w wykonywaniu praw udziałowych]
W celu zabezpieczenia powództwa sąd może, z ważnych powodów, zawiesić wspólnika w

wykonywaniu jego praw udziałowych w spółce.

Art. 269. [Dzień wyłączenia wspólnika]
Wspólnika prawomocnie wyłączonego, za którego przejęte udziały zapłacono w terminie, uważa
się za wyłączonego ze spółki już od dnia doręczenia mu pozwu; nie wpływa to jednak na ważność
czynności, w których brał on udział w spółce po dniu doręczenia mu pozwu.
Rozdział 6
Rozwiązanie i likwidacja spółki

Art. 270. [Przyczyny rozwiązania spółki]
Rozwiązanie spółki powodują:
1) przyczyny przewidziane w umowie spółki;
2) uchwała wspólników o rozwiązaniu spółki albo o przeniesieniu siedziby spółki za granicę,
stwierdzona protokołem sporządzonym przez notariusza, chyba że przeniesienie siedziby ma
nastąpić do innego państwa członkowskiego Unii Europejskiej lub państwa-strony umowy o
Europejskim Obszarze Gospodarczym, a prawo tego państwa to dopuszcza;
2
1
) w przypadku spółki, której umowa została zawarta przy wykorzystaniu wzorca umowy,
również uchwała wspólników o rozwiązaniu spółki opatrzona przez wszystkich wspólników
kwalifikowanym podpisem elektronicznym, podpisem zaufanym lub podpisem osobistym;
3) ogłoszenie upadłości spółki;
4) inne przyczyny przewidziane prawem.

Art. 271. [Rozwiązanie spółki przez sąd rejestrowy]
Poza przypadkami, o których mowa w art. 21, sąd może wyrokiem orzec rozwiązanie spółki:
1) na żądanie wspólnika lub członka organu spółki, jeżeli osiągnięcie celu spółki stało się
niemożliwe albo jeżeli zaszły inne ważne przyczyny wywołane stosunkami spółki;
2) na żądanie oznaczonego w odrębnej ustawie organu państwowego, jeżeli działalność spółki
naruszająca prawo zagraża interesowi publicznemu.

Art. 272. [Chwila rozwiązania]
Rozwiązanie spółki następuje po przeprowadzeniu likwidacji, z chwilą wykreślenia spółki z
rejestru.

Art. 273. [Cofnięcie skutków rozwiązania spółki]
Do dnia złożenia wniosku o wykreślenie spółki z rejestru jednomyślna uchwała wszystkich

wspólników o dalszym istnieniu spółki może zapobiec jej rozwiązaniu, chyba że z żądaniem
rozwiązania wystąpił niebędący wspólnikiem członek organu spółki lub organ, o którym mowa w

art. 271 pkt 2, albo w przypadkach określonych w art. 21.

Art. 274. [Otwarcie likwidacji, firma w likwidacji]

§ 1. Otwarcie likwidacji następuje z dniem uprawomocnienia się orzeczenia o rozwiązaniu spółki
przez sąd, powzięcia przez wspólników uchwały o rozwiązaniu spółki lub zaistnienia innej
przyczyny jej rozwiązania.

§ 2. Likwidację prowadzi się pod firmą spółki z dodaniem oznaczenia "w likwidacji".

§ 3. W czasie prowadzenia likwidacji spółka zachowuje osobowość prawną.

Art. 275. [Odpowiednie stosowanie przepisów w czasie likwidacji]

§ 1. Do spółki w okresie likwidacji stosuje się przepisy dotyczące organów spółki, praw i
obowiązków wspólników, jeżeli przepisy niniejszego działu nie stanowią inaczej lub z celu
likwidacji nie wynika co innego.

§ 2. W okresie likwidacji nie można, nawet częściowo, wypłacać wspólnikom zysków ani
dokonywać podziału majątku spółki przed spłaceniem wszystkich zobowiązań.

§ 3. W okresie likwidacji dopłaty mogą być uchwalane tylko za zgodą wszystkich wspólników.

Art. 276. [Likwidatorzy]

§ 1. Likwidatorami są członkowie zarządu, chyba że umowa spółki lub uchwała wspólników
stanowi inaczej.

§ 1
1
. Sposób reprezentacji spółki w okresie likwidacji określa się w umowie spółki, uchwale
wspólników albo orzeczeniu sądu. W każdym przypadku sąd może zmienić sposób reprezentacji
spółki w okresie likwidacji.

§ 2. Jeżeli umowa spółki nie stanowi inaczej, likwidatorzy mogą być odwołani na mocy uchwały
wspólników. Likwidatorów ustanowionych przez sąd tylko sąd może odwołać.

§ 3. W przypadku gdy o rozwiązaniu spółki orzeka sąd, może on jednocześnie ustanowić
likwidatorów.

§ 4. Na wniosek osób mających interes prawny sąd może, z ważnych powodów, odwołać
likwidatorów i ustanowić innych.

§ 5. Sąd, który ustanowił likwidatorów, określa wysokość ich wynagrodzenia.

Art. 277. [Zgłoszenie likwidacji do sądu rejestrowego]

§ 1. Do sądu rejestrowego należy zgłosić: otwarcie likwidacji, nazwiska i imiona likwidatorów

oraz ich adresy albo adresy do doręczeń elektronicznych, sposób reprezentowania spółki przez
likwidatorów i wszelkie w tym zakresie zmiany, nawet gdyby nie nastąpiła żadna zmiana w
dotychczasowej reprezentacji spółki. Każdy likwidator ma prawo i obowiązek dokonania
zgłoszenia.

§ 2. (uchylony).

§ 3. Wpis likwidatorów ustanowionych przez sąd i wykreślenie likwidatorów przez sąd
odwołanych następuje z urzędu.

Art. 278. [Uchylenie likwidacji]
W przypadku uchylenia likwidacji, likwidatorzy powinni tę okoliczność zgłosić do sądu
rejestrowego.

Art. 279. [Wezwanie wierzycieli]
Likwidatorzy powinni ogłosić o rozwiązaniu spółki i otwarciu likwidacji, wzywając wierzycieli do
zgłoszenia ich wierzytelności w terminie trzech miesięcy od dnia tego ogłoszenia.

Art. 280. [Odpowiednie stosowanie przepisów o zarządzie]
Do likwidatorów stosuje się przepisy dotyczące członków zarządu, chyba że przepisy niniejszego
rozdziału stanowią inaczej.

Art. 281. [Bilans likwidacyjny spółki]

§ 1. Likwidatorzy sporządzają bilans otwarcia likwidacji. Bilans ten likwidatorzy składają
zgromadzeniu wspólników do zatwierdzenia.

§ 2. Likwidatorzy powinni po upływie każdego roku obrotowego składać zgromadzeniu
wspólników sprawozdanie ze swej działalności oraz sprawozdanie finansowe.

§ 3. Do bilansu likwidacyjnego należy przyjąć wszystkie składniki aktywów według ich wartości
zbywczej.

Art. 282. [Czynności likwidacyjne]

§ 1. Likwidatorzy powinni zakończyć interesy bieżące spółki, ściągnąć wierzytelności, wypełnić
zobowiązania i upłynnić majątek spółki (czynności likwidacyjne). Nowe interesy mogą wszczynać
tylko wówczas, gdy to jest potrzebne do ukończenia spraw w toku. Nieruchomości mogą być
zbywane w drodze publicznej licytacji, a z wolnej ręki - jedynie na mocy uchwały wspólników i
po cenie nie niższej od uchwalonej przez wspólników.

§ 2. W stosunku wewnętrznym likwidatorzy są obowiązani stosować się do uchwał wspólników.
Likwidatorzy, ustanowieni przez sąd, są obowiązani stosować się do jednomyślnych uchwał,

powziętych przez wspólników oraz przez osoby, które spowodowały ich ustanowienie zgodnie z

art. 276 § 4.

Art. 283. [Kompetencje likwidatorów]

§ 1. W granicach swoich kompetencji, określonych w art. 282 § 1, likwidatorzy mają prawo
prowadzenia spraw oraz reprezentowania spółki.

§ 2. Ograniczenia kompetencji likwidatorów nie mają skutku prawnego wobec osób trzecich.

§ 3. Wobec osób trzecich działających w dobrej wierze czynności podjęte przez likwidatorów
uważa się za czynności likwidacyjne.

Art. 284. [Wpływ likwidacji na prokurę]

§ 1. Otwarcie likwidacji powoduje wygaśnięcie prokury.

§ 2. W okresie likwidacji nie może być ustanowiona prokura.

Art. 285. [Złożenie kwot do depozytu sądowego]
Sumy potrzebne do zaspokojenia lub zabezpieczenia znanych spółce wierzycieli, którzy się nie
zgłosili lub których wierzytelności nie są wymagalne albo są sporne, należy złożyć do depozytu
sądowego.

Art. 286. [Podział majątku spółki w likwidacji]

§ 1. Podział między wspólników majątku pozostałego po zaspokojeniu lub zabezpieczeniu
wierzycieli nie może nastąpić przed upływem sześciu miesięcy od daty ogłoszenia o otwarciu
likwidacji i wezwaniu wierzycieli.

§ 2. Majątek, o którym mowa w § 1, dzieli się między wspólników w stosunku do ich udziałów.

§ 3. Umowa spółki może określać inne zasady podziału majątku.

Art. 287. [Zaspokojenie nieujawnionych wierzycieli]

§ 1. Wierzyciele spółki, którzy nie zgłosili swoich roszczeń we właściwym terminie ani nie byli
spółce znani, mogą żądać zaspokojenia swoich należności z majątku spółki jeszcze
niepodzielonego.

§ 2. Wspólnicy, którzy po upływie terminu określonego w art. 286 § 1 otrzymali w dobrej wierze
przypadającą na nich część majątku spółki, nie są obowiązani do jej zwrotu w celu pokrycia
należności wierzycieli.

Art. 288. [Wniosek o wykreślenie spółki z rejestru; Sądowe upoważnienie do przeglądania
dokumentów spółki]


§ 1. Po zatwierdzeniu przez zgromadzenie wspólników sprawozdania finansowego na dzień
poprzedzający podział między wspólników majątku pozostałego po zaspokojeniu lub
zabezpieczeniu wierzycieli (sprawozdanie likwidacyjne) i po zakończeniu likwidacji, likwidatorzy
powinni ogłosić w siedzibie spółki to sprawozdanie i złożyć je sądowi rejestrowemu, z
jednoczesnym zgłoszeniem wniosku o wykreślenie spółki z rejestru.

§ 2. Jeżeli zgromadzenie wspólników zwołane w celu zatwierdzenia sprawozdania
likwidacyjnego nie odbyło się z powodu braku kworum, likwidatorzy powinni wykonać czynności,
o których mowa w § 1, bez zatwierdzenia sprawozdania przez zgromadzenie wspólników.

§ 3. Księgi i dokumenty rozwiązanej spółki powinny być oddane na przechowanie osobie
wskazanej w umowie spółki lub w uchwale wspólników. W braku takiego wskazania,
przechowawcę wyznacza sąd rejestrowy.

§ 4. Z upoważnienia sądu rejestrowego wspólnicy i osoby mające w tym interes prawny mogą
przeglądać księgi i dokumenty.

Art. 289. [Ukończenie postępowania upadłościowego]

§ 1. W przypadku upadłości spółki jej rozwiązanie następuje po zakończeniu postępowania
upadłościowego, z chwilą wykreślenia z rejestru. Wniosek o wykreślenie z rejestru składa syndyk.

§ 2. Spółka nie ulega rozwiązaniu, w przypadku gdy postępowanie upadłościowe zostało
zakończone w wyniku zaspokojenia wszystkich wierzycieli w całości lub zatwierdzenia układu
albo gdy postępowanie upadłościowe zostało uchylone lub umorzone.

Art. 290. [Zawiadomienie urzędu skarbowego o rozwiązaniu spółki]
O rozwiązaniu spółki likwidator albo syndyk zawiadamia właściwy urząd skarbowy, przekazując
odpis sprawozdania likwidacyjnego.
Rozdział 7
Odpowiedzialność cywilnoprawna

Art. 291. [Odpowiedzialność majątkowa członków zarządu]
Jeżeli członkowie zarządu umyślnie lub przez niedbalstwo podali fałszywe dane w oświadczeniu,
o którym mowa w art. 167 § 1 pkt 2 lub art. 262 § 2 pkt 3, odpowiadają wobec wierzycieli spółki
solidarnie ze spółką przez trzy lata od dnia zarejestrowania spółki lub zarejestrowania
podwyższenia kapitału zakładowego.

Art. 292. [Szkoda przy tworzeniu spółki]
Kto, biorąc udział w tworzeniu spółki, wbrew przepisom prawa z winy swojej wyrządził spółce

szkodę, obowiązany jest do jej naprawienia.

Art. 293. [Odpowiedzialność członków organów za wyrządzoną szkodę]

§ 1. Członek zarządu, rady nadzorczej, komisji rewizyjnej oraz likwidator odpowiada wobec
spółki za szkodę wyrządzoną działaniem lub zaniechaniem sprzecznym z prawem lub
postanowieniami umowy spółki, chyba że nie ponosi winy.

§ 2. (uchylony).

§ 3. Członek zarządu, rady nadzorczej, komisji rewizyjnej oraz likwidator nie narusza obowiązku
dołożenia staranności wynikającej z zawodowego charakteru swojej działalności, jeżeli postępując
w sposób lojalny wobec spółki, działa w granicach uzasadnionego ryzyka gospodarczego, w tym
na podstawie informacji, analiz i opinii, które powinny być w danych okolicznościach
uwzględnione przy dokonywaniu starannej oceny.

Art. 294. [Solidarna odpowiedzialność za szkodę]
Jeżeli szkodę, o której mowa w art. 292 i art. 293 § 1, wyrządziło kilka osób wspólnie,
odpowiadają za szkodę solidarnie.

Art. 295. [Pozew wspólnika o naprawienie szkody w spółce]

§ 1. Jeżeli spółka nie wytoczy powództwa o naprawienie wyrządzonej jej szkody w terminie roku
od dnia ujawnienia czynu wyrządzającego szkodę, każdy wspólnik może wnieść pozew o
naprawienie szkody wyrządzonej spółce.

§ 2. Na żądanie pozwanego, zgłoszone przy pierwszej czynności procesowej, sąd może nakazać
złożenie kaucji na zabezpieczenie pokrycia szkody grożącej pozwanemu. Wysokość i rodzaj kaucji
sąd określa według swojego uznania. W przypadku niezłożenia kaucji w wyznaczonym przez sąd
terminie pozew zostaje odrzucony.

§ 3. Na kaucji służy pozwanemu pierwszeństwo przed wszystkimi wierzycielami powoda.

§ 4. Jeżeli powództwo okaże się nieuzasadnione, a powód, wnosząc je, działał w złej wierze lub
dopuścił się rażącego niedbalstwa, obowiązany jest naprawić szkodę wyrządzoną pozwanemu.

Art. 296. [Skutki wytoczenia powództwa przez wspólnika bądź upadłości spółki]
W przypadku wytoczenia powództwa przez wspólnika na podstawie art. 295 oraz w razie
upadłości spółki, osoby obowiązane do naprawienia szkody nie mogą powoływać się na uchwałę
wspólników udzielającą im absolutorium ani na dokonane przez spółkę zrzeczenie się roszczeń o
odszkodowanie.

Art. 297. [Przedawnienie roszczenia o naprawienie szkody]

Roszczenie o naprawienie szkody przedawnia się z upływem trzech lat od dnia, w którym spółka
dowiedziała się o szkodzie i o osobie obowiązanej do jej naprawienia. Jednakże w każdym
przypadku roszczenie przedawnia się z upływem dziesięciu lat od dnia, w którym nastąpiło
zdarzenie wyrządzające szkodę.

Art. 298. [Sąd właściwy miejscowo dla powództwa]
Powództwo o odszkodowanie przeciwko członkom organów spółki oraz likwidatorom wytacza się
według miejsca siedziby spółki.

Art. 299. [Bezskuteczność egzekucji przeciwko spółce]

§ 1. 
2 
Jeżeli egzekucja przeciwko spółce okaże się bezskuteczna, członkowie zarządu
odpowiadają solidarnie za jej zobowiązania.

§ 2. 
3 
Członek zarządu może się uwolnić od odpowiedzialności, o której mowa w § 1, jeżeli
wykaże, że we właściwym czasie zgłoszono wniosek o ogłoszenie upadłości lub w tym samym
czasie wydano postanowienie o otwarciu postępowania restrukturyzacyjnego albo o zatwierdzeniu
układu w postępowaniu w przedmiocie zatwierdzenia układu, albo że niezgłoszenie wniosku o
ogłoszenie upadłości nastąpiło nie z jego winy, albo że pomimo niezgłoszenia wniosku o
ogłoszenie upadłości oraz niewydania postanowienia o otwarciu postępowania
restrukturyzacyjnego albo niezatwierdzenia układu w postępowaniu w przedmiocie zatwierdzenia
układu wierzyciel nie poniósł szkody.

§ 3. Przepisy § 1 i § 2 nie naruszają przepisów ustanawiających dalej idącą odpowiedzialność
członków zarządu.

§ 4. Osoby, o których mowa w § 1, nie ponoszą odpowiedzialności za niezłożenie wniosku o
ogłoszenie upadłości w czasie, gdy prowadzona jest egzekucja przez zarząd przymusowy albo
przez sprzedaż przedsiębiorstwa, na podstawie przepisów Kodeksu postępowania cywilnego, jeżeli
obowiązek złożenia wniosku o ogłoszenie upadłości powstał w czasie prowadzenia egzekucji.

Art. 299
1
. [Odpowiedzialność likwidatorów spółki]
Do likwidatorów spółki z ograniczoną odpowiedzialnością, z wyjątkiem likwidatorów
ustanowionych przez sąd, przepis art. 299 stosuje się odpowiednio.

Art. 300. [Naprawienie szkody na zasadach ogólnych]
Przepisy art. 291-299 nie naruszają praw wspólników oraz osób trzecich do dochodzenia
naprawienia szkody na zasadach ogólnych.
Dział Ia

Prosta spółka akcyjna
Rozdział 1
Powstanie spółki

Art. 300
1
. [Zawiązanie prostej spółki akcyjnej]

§ 1. Prosta spółka akcyjna może być utworzona przez jedną albo więcej osób w każdym celu
prawnie dopuszczalnym, chyba że ustawa stanowi inaczej.

§ 2. Spółka nie może być zawiązana wyłącznie przez jednoosobową spółkę z ograniczoną
odpowiedzialnością.

§ 3. Akcjonariusze są zobowiązani jedynie do świadczeń określonych w umowie spółki.

§ 4. Akcjonariusze nie odpowiadają za zobowiązania spółki.

Art. 300
2
. [Obejmowanie akcji prostej spółki akcyjnej]

§ 1. Akcje są obejmowane w zamian za wkłady pieniężne lub niepieniężne.

§ 2. Wkładem niepieniężnym na pokrycie akcji może być wszelki wkład mający wartość
majątkową, w szczególności świadczenie pracy lub usług.

§ 3. Akcje nie posiadają wartości nominalnej, nie stanowią części kapitału akcyjnego i są
niepodzielne.

Art. 300
3
. [Kapitał akcyjny]

§ 1. W spółce tworzy się wyrażony w złotych kapitał akcyjny, na który przeznacza się wniesione
wkłady pieniężne oraz niepieniężne, z uwzględnieniem art. 14 § 1. Kapitał akcyjny powinien
wynosić co najmniej 1 złoty.

§ 2. Wysokość kapitału akcyjnego nie jest określana w umowie spółki. Do zmian wysokości
kapitału akcyjnego nie stosuje się przepisów o zmianie umowy spółki.

Art. 300
4
. [Przesłanki powstania prostej spółki akcyjnej]
Do powstania spółki wymaga się:
1) zawarcia umowy spółki;
2) ustanowienia organów spółki wymaganych przez ustawę lub umowę spółki;
3) wniesienia przez akcjonariuszy wkładów na pokrycie kapitału akcyjnego co najmniej w
kwocie, o której mowa w art. 300
3 

§ 1;
4) wpisu do rejestru.


Art. 300
5
. [Treść umowy prostej spółki akcyjnej]

§ 1. Umowa prostej spółki akcyjnej powinna określać:
1) firmę i siedzibę spółki;
2) przedmiot działalności spółki;
3) liczbę, serie i numery akcji, związane z nimi uprzywilejowanie, akcjonariuszy obejmujących
poszczególne akcje oraz cenę emisyjną akcji;
4) jeżeli akcjonariusze wnoszą wkłady niepieniężne - przedmiot tych wkładów, serie i numery
akcji obejmowanych za wkłady niepieniężne oraz akcjonariuszy, którzy obejmują te akcje;
5) jeżeli przedmiotem wkładu niepieniężnego jest świadczenie pracy lub usług - także rodzaj i
czas świadczenia pracy lub usług;
6) organy spółki;
7) liczbę członków zarządu i rady nadzorczej, jeżeli została ustanowiona, albo co najmniej
minimalną i maksymalną liczbę członków tych organów;
8) czas trwania spółki, jeżeli jest oznaczony.

§ 2. Umowa prostej spółki akcyjnej może określać terminy wniesienia wkładów albo zawierać
upoważnienie do ich określenia w uchwale akcjonariuszy. W przeciwnym razie terminy wniesienia
wkładów określa zarząd.

Art. 300
6
. [Forma umowy prostej spółki akcyjnej]
Umowa prostej spółki akcyjnej powinna być zawarta w formie aktu notarialnego.

Art. 300
7
. [Zawarcie umowy prostej spółki akcyjnej przy wykorzystaniu wzorca umowy]

§ 1. Umowa prostej spółki akcyjnej może być zawarta również przy wykorzystaniu wzorca
umowy.

§ 2. Zawarcie umowy prostej spółki akcyjnej przy wykorzystaniu wzorca umowy wymaga
wypełnienia formularza umowy udostępnionego w systemie teleinformatycznym i opatrzenia
umowy kwalifikowanym podpisem elektronicznym, podpisem zaufanym albo podpisem
osobistym.

§ 3. Umowa prostej spółki akcyjnej jest zawarta po wprowadzeniu do systemu
teleinformatycznego wszystkich danych koniecznych do jej zawarcia i z chwilą opatrzenia ich
podpisem elektronicznym.

§ 4. W przypadku spółki, której umowę zawarto przy wykorzystaniu wzorca umowy, na pokrycie
akcji pierwszej emisji wnosi się wyłącznie wkłady pieniężne.

§ 5. Minister Sprawiedliwości określi, w drodze rozporządzenia, wzorzec umowy prostej spółki

akcyjnej, a także wzorce uchwał i innych czynności wykonywanych w systemie
teleinformatycznym, mając na względzie potrzebę ułatwienia zakładania spółek, zapewnienia
sprawności postępowania przy ich zakładaniu oraz sprawności postępowania sądowego w
przedmiocie ich rejestracji, wdrożenia ułatwień w ich funkcjonowaniu, a także konieczność
zapewnienia bezpieczeństwa i pewności obrotu gospodarczego.

Art. 300
8
. [Firma prostej spółki akcyjnej]

§ 1. Firma spółki może być obrana dowolnie; powinna jednak zawierać dodatkowe oznaczenie
"prosta spółka akcyjna".

§ 2. Dopuszczalne jest używanie w obrocie skrótu "P.S.A.".

Art. 300
9
. [Wniesienie wkładów do prostej spółki akcyjnej]

§ 1. Wkłady powinny zostać wniesione do spółki w całości w ciągu trzech lat od dnia wpisu
spółki do rejestru.

§ 2. Zarząd podejmuje niezwłocznie uchwałę stwierdzającą wniesienie w całości wkładu przez
akcjonariusza.

§ 3. Wkłady wniesione do spółki powinny być zaliczane równomiernie na pokrycie wszystkich
akcji akcjonariusza, chyba że umowa spółki stanowi inaczej.

Art. 300
10
. [Znaczne zawyżenie wartości wkładu niepieniężnego do prostej spółki akcyjnej]

§ 1. Jeżeli wartość wkładu niepieniężnego przeznaczonego na kapitał akcyjny została znacznie
zawyżona w stosunku do jego wartości godziwej w dniu objęcia akcji, akcjonariusz, który wniósł
taki wkład, jest obowiązany wyrównać spółce brakującą wartość. Członkowie zarządu
odpowiadają solidarnie z akcjonariuszem, chyba że nie ponoszą winy.

§ 2. Od obowiązku określonego w § 1 akcjonariusz i członkowie zarządu nie mogą być
zwolnieni.

Art. 300
11
. [Prosta spółka akcyjna w organizacji]

§ 1. Z chwilą zawarcia umowy prostej spółki akcyjnej powstaje prosta spółka akcyjna w
organizacji.

§ 2. Spółka w organizacji jest reprezentowana przez zarząd, a do chwili jego ustanowienia - przez
pełnomocnika powołanego jednomyślną uchwałą akcjonariuszy.

§ 3. Odpowiedzialność osób, o których mowa w art. 13 § 1, ustaje wobec spółki z chwilą
zatwierdzenia ich czynności uchwałą akcjonariuszy.

§ 4. Zmiana umowy prostej spółki akcyjnej w organizacji wymaga zawarcia umowy przez
akcjonariuszy. Przepisu nie stosuje się do umowy prostej spółki akcyjnej zawartej zgodnie z art.

300
7
.

Art. 300
12
. [Zgłoszenie zawiązania prostej spółki akcyjnej do sądu]

§ 1. Zarząd zgłasza zawiązanie spółki do sądu rejestrowego właściwego ze względu na siedzibę
spółki w celu wpisania spółki do rejestru. Wniosek o wpis spółki do rejestru podpisują wszyscy
członkowie zarządu.

§ 2. Zgłoszenie spółki do rejestru powinno zawierać:
1) firmę, siedzibę i adres spółki;
2) przedmiot działalności spółki;
3) liczbę akcji;
4) jeżeli umowa spółki przewiduje emisję różnych rodzajów akcji - liczbę akcji
uprzywilejowanych i rodzaj uprzywilejowania;
5) jeżeli umowa spółki przewiduje przyznanie uprawnień indywidualnych określonym
akcjonariuszom albo tytuły uczestnictwa w dochodach lub majątku spółki niewynikające z akcji
- zaznaczenie tych okoliczności;
6) wysokość kapitału akcyjnego;
7) jeżeli akcjonariusze wnoszą wkłady niepieniężne - zaznaczenie tej okoliczności;
8) nazwiska i imiona członków zarządu oraz sposób reprezentowania spółki;
9) nazwiska i imiona członków rady nadzorczej, jeżeli umowa spółki wymaga ustanowienia
rady nadzorczej;
10) czas trwania spółki, jeżeli jest oznaczony;
11) jeżeli umowa spółki wskazuje pismo przeznaczone do ogłoszeń spółki - oznaczenie tego
pisma.

§ 3. Do zgłoszenia spółki do rejestru należy dołączyć:
1) umowę spółki;
2) oświadczenie wszystkich członków zarządu o wysokości kapitału akcyjnego, ustalonej na
podstawie sumy wartości wniesionych wkładów, przeznaczonych na kapitał akcyjny;
3) oświadczenie wszystkich członków zarządu, że wkłady na pokrycie akcji zostały wniesione
w części przewidzianej w umowie spółki;
4) jeżeli o powołaniu członków organów spółki nie stanowi akt notarialny zawierający umowę
spółki - dowód ich ustanowienia z wyszczególnieniem składu osobowego;
5) adresy do doręczeń albo adresy do doręczeń elektronicznych członków zarządu.

§ 4. Jednocześnie ze zgłoszeniem spółki do rejestru należy złożyć podpisaną przez wszystkich

członków zarządu listę akcjonariuszy z podaniem nazwiska i imienia albo firmy (nazwy) oraz
liczby i serii akcji objętych przez każdego z nich.

§ 5. W przypadku zgłoszenia spółki, której umowę zawarto przy wykorzystaniu wzorca umowy,
dokumenty wskazane w § 3 i 4 powinny zostać sporządzone na formularzach udostępnianych w
systemie teleinformatycznym i opatrzone kwalifikowanym podpisem elektronicznym, podpisem
zaufanym albo podpisem osobistym.

§ 6. Wszelkie zmiany danych wymienionych w § 2 zarząd powinien zgłosić sądowi rejestrowemu
w celu wpisania do rejestru lub ujawnienia w aktach rejestrowych.

Art. 300
13
. [Wpis prostej spółki akcyjnej do rejestru - stosowanie innych przepisów]

§ 1. Przepisy art. 164 § 3, art. 165, art. 169, art. 170 i art. 172 stosuje się odpowiednio do
zgłoszenia spółki do rejestru, postępowania w przedmiocie wpisu spółki do rejestru i stwierdzenia
braków wynikłych z niedopełnienia przepisów prawa po zarejestrowaniu spółki.

§ 2. Do zgłoszenia spółki do rejestru w sprawach nieuregulowanych w ustawie stosuje się
przepisy o Krajowym Rejestrze Sądowym.

Art. 300
14
. [Jednoosobowa prosta spółka akcyjna]

§ 1. W spółce jednoosobowej jedyny akcjonariusz wykonuje uprawnienia walnego zgromadzenia.
Przepisy o walnym zgromadzeniu stosuje się odpowiednio.

§ 2. W przypadku gdy wszystkie akcje spółki przysługują jedynemu akcjonariuszowi albo
jedynemu akcjonariuszowi i spółce, oświadczenie woli takiego akcjonariusza składane spółce
wymaga formy pisemnej pod rygorem nieważności, chyba że ustawa stanowi inaczej.
Rozdział 2
Prawa i obowiązki akcjonariuszy
Oddział 1
Akcje i uprawnienia indywidualne akcjonariusza

Art. 300
15
. [Prawa akcjonariusza prostej spółki akcyjnej; Wypłaty z kapitału akcyjnego
prostej spółki akcyjnej]

§ 1. Akcjonariusz ma prawo do udziału w zysku oraz prawo do wypłaty z kapitału akcyjnego w
kwocie wynikającej z rocznego sprawozdania finansowego, która została przeznaczona do
wypłaty w uchwale akcjonariuszy, chyba że umowa spółki stanowi inaczej.

§ 2. Kwota przeznaczona do podziału między akcjonariuszy nie może przekraczać sumy zysku

za ostatni rok obrotowy, niepodzielonych zysków z lat ubiegłych, utworzonych z zysku
kapitałów rezerwowych, które mogą być przeznaczone na wypłatę dywidendy, oraz kwoty z
kapitału akcyjnego, która została przeznaczona do wypłaty dywidendy. Sumę tę należy
pomniejszyć o niepokryte straty, akcje własne oraz o kwoty, które zgodnie z ustawą lub umową
spółki powinny być przeznaczone z zysku za ostatni rok obrotowy na kapitały rezerwowe, które
nie mogą być przeznaczone na wypłatę dywidendy.

§ 3. Dywidendę rozdziela się w stosunku do liczby akcji, chyba że umowa spółki stanowi
inaczej.

§ 4. Wypłata na rzecz akcjonariuszy z kapitału akcyjnego nie może doprowadzić do
zmniejszenia kwoty tego kapitału poniżej 1 złotego. Przepisy art. 456 § 1 i 2 stosuje się
odpowiednio do wypłaty z kapitału akcyjnego z części tego kapitału stanowiącej 5% sumy
zobowiązań spółki wynikającej z zatwierdzonego sprawozdania finansowego za ostatni rok
obrotowy.

§ 5. Wypłata na rzecz akcjonariuszy nie może doprowadzić do utraty przez spółkę, w
normalnych okolicznościach, zdolności do wykonywania wymagalnych zobowiązań pieniężnych
w terminie sześciu miesięcy od dnia dokonania wypłaty.

§ 6. Wypłata z kapitału akcyjnego może nastąpić po wpisie zmiany jego wysokości do rejestru.
W przypadku, o którym mowa w § 4, przepis art. 458 § 2 pkt 4 stosuje się odpowiednio do
wniosku o wpis zmiany wysokości kapitału akcyjnego.

Art. 300
16
. [Akcjonariusze uprawnieni do dywidendy; wypłata dywidendy]

§ 1. Uprawnionymi do dywidendy za dany rok obrotowy są akcjonariusze, którym
przysługiwały akcje w dniu podjęcia uchwały o wypłacie dywidendy.

§ 2. Umowa spółki może upoważniać walne zgromadzenie do określenia dnia, według którego
ustala się listę akcjonariuszy uprawnionych do dywidendy za dany rok obrotowy (dzień
dywidendy).

§ 3. Dzień dywidendy wyznacza się w ciągu dwóch miesięcy od dnia podjęcia uchwały o
wypłacie dywidendy.

§ 4. Dywidendę wypłaca się w dniu określonym w uchwale walnego zgromadzenia. Jeżeli
uchwała walnego zgromadzenia nie określa takiego dnia, dywidenda jest wypłacana w dniu
określonym przez zarząd.

Art. 300
17
. [Zaliczka na poczet dywidendy]

§ 1. Umowa spółki może upoważniać zarząd do wypłaty akcjonariuszom zaliczki na poczet
przewidywanej dywidendy na koniec roku obrotowego. Zaliczka nie może być wypłacana z

kapitału akcyjnego. Przepisy art. 300
15 

§ 2, 3 i 5 stosuje się odpowiednio.

§ 2. W przypadku gdy w danym roku obrotowym zaliczka na poczet przewidywanej
dywidendy została wypłacona akcjonariuszom, a spółka odnotowała stratę albo osiągnęła zysk w
wysokości niniejszej od wypłaconych zaliczek, akcjonariusze zwracają zaliczki w:
1) całości - w przypadku odnotowania straty albo
2) części odpowiadającej wysokości przekraczającej zysk przypadający akcjonariuszowi za
dany rok obrotowy - w przypadku osiągnięcia zysku w wysokości mniejszej od wypłaconych
zaliczek.

Art. 300
18
. [Wyrównanie z zysku]
Umowa spółki może przewidywać, że akcjonariuszowi, któremu nie wypłacono w pełni albo
częściowo dywidendy z akcji uprzywilejowanych w zakresie dywidendy w danym roku
obrotowym, przysługuje wyrównanie z zysku w następnych latach, nie później jednak niż w
ciągu kolejnych pięciu lat obrotowych.

Art. 300
19
. [Zasilenie kapitału akcyjnego na pokrycie strat]
Na pokrycie strat należy zasilić kapitał akcyjny, przeznaczając na ten cel co najmniej 8% zysku
za dany rok obrotowy, jeżeli kapitał ten nie osiągnął 5% sumy zobowiązań spółki wynikającej z
zatwierdzonego sprawozdania finansowego za ostatni rok obrotowy.

Art. 300
20
. [Przeznaczenie na kapitał akcyjny kwot przeznaczonych do podziału między
akcjonariuszy]
Uchwała akcjonariuszy może przeznaczyć na kapitał akcyjny środki, o których mowa w art. 300
15 

§ 2. Uchwała ta nie uprawnia akcjonariuszy do objęcia nowych akcji.

Art. 300
21
. [Maksymalna wartość świadczeń na rzecz akcjonariuszy oraz podmiotów
powiązanych z prostą spółką akcyjną]
Wartość świadczeń spełnianych przez spółkę na rzecz akcjonariuszy z innego tytułu niż prawa
wynikające z akcji, a także na rzecz spółek lub spółdzielni z nimi powiązanych albo
pozostających wobec nich w stosunku dominacji lub zależności, nie może przekraczać wartości
godziwej świadczenia wzajemnego otrzymanego przez spółkę.

Art. 300
22 
. [Obowiązek zwrotu bezprawnie dokonanej wypłaty]

§ 1. Akcjonariusz, który otrzymał wypłatę dokonaną wbrew przepisom prawa lub
postanowieniom umowy spółki (odbiorca), jest obowiązany do jej zwrotu.

§ 2. Członkowie organów spółki odpowiadają za zwrot wypłaty solidarnie z jej odbiorcą, chyba

że nie ponoszą winy.

§ 3. Zobowiązani nie mogą być zwolnieni od odpowiedzialności, o której mowa w § 1 i 2.

§ 4. Roszczenia, o których mowa w § 1 i 2, przedawniają się z upływem trzech lat od dnia
wypłaty, z wyjątkiem roszczeń wobec odbiorcy, który wiedział o bezprawności otrzymanej
wypłaty.

Art. 300
23
. [Jeden głos na akcję; wykonywanie prawa głosu przez zastawnika i
użytkownika akcji]

§ 1. Akcja daje prawo do jednego głosu.

§ 2. Zastawnik i użytkownik akcji mogą wykonywać prawo głosu, jeżeli przewiduje to
czynność prawna ustanawiająca ograniczone prawo rzeczowe oraz gdy w rejestrze akcjonariuszy
dokonano wzmianki o jego ustanowieniu i upoważnieniu do wykonywania prawa głosu, chyba
że umowa spółki zakazuje przyznawania prawa głosu zastawnikowi lub użytkownikowi akcji
albo uzależnia je od zgody organu spółki.

Art. 300
24 
. [Prawo kontroli prostej spółki akcyjnej]
Prawo kontroli służy każdemu akcjonariuszowi. Przepis art. 212 stosuje się odpowiednio do
wykonywania prawa kontroli.

Art. 300
25
. [Akcje uprzywilejowane w prostej spółce akcyjnej]

§ 1. Spółka może emitować akcje o szczególnych uprawnieniach, które powinny być określone
w umowie spółki (akcje uprzywilejowane).

§ 2. Uprzywilejowanie, o którym mowa w § 1, może dotyczyć w szczególności prawa głosu,
prawa do dywidendy lub podziału majątku w przypadku likwidacji spółki.

Art. 300
26
. [Akcje założycielskie]

§ 1. Z akcji uprzywilejowanych może wynikać szczególne uprawnienie, zgodnie z którym
każda kolejna emisja nowych akcji nie może naruszać określonego minimalnego stosunku liczby
głosów przypadających na te akcje uprzywilejowane do ogólnej liczby głosów przypadających
na wszystkie akcje spółki (akcje założycielskie). W przypadku emisji nowych akcji, która
mogłaby naruszyć ten stosunek, liczba głosów z akcji założycielskich ulega odpowiedniemu
zwiększeniu.

§ 2. Uchwała o emisji nowych akcji wskazuje liczbę głosów, jaka będzie przypadać na akcje
założycielskie po wpisie do rejestru nowej emisji akcji.

§ 3. Akcje założycielskie mogą być przedmiotem kolejnych emisji.


Art. 300
27
. [Akcje nieme]
Wobec akcji uprzywilejowanej w zakresie dywidendy może być wyłączone prawo głosu (akcja
niema). Umowa spółki może określać okoliczności, w których uprawniony z akcji niemej
uzyskuje prawo głosu.

Art. 300
28
. [Uprawnienia indywidualne akcjonariuszy]

§ 1. Umowa spółki może przyznać oznaczonemu akcjonariuszowi uprawnienia indywidualne,
w szczególności uprawnienie do powołania lub odwołania członków zarządu lub rady
nadzorczej.

§ 2. Uprawnienia indywidualne akcjonariusza wygasają najpóźniej z dniem, w którym przestaje
być on akcjonariuszem spółki, chyba że umowa spółki stanowi inaczej.
Oddział 2
Forma akcji

Art. 300
29
. [Forma akcji i innych dokumentów stanowiących tytuły uczestnictwa w
dochodach lub podziale majątku prostej spółki akcyjnej]

§ 1. Akcje nie mają formy dokumentu.

§ 2. Przepisy o akcjach stosuje się odpowiednio do warrantów subskrypcyjnych i innych
tytułów uczestnictwa w dochodach lub podziale majątku spółki.

Art. 300
30
. [Wpis do rejestru akcjonariuszy prostej spółki akcyjnej]

§ 1. Akcje podlegają zarejestrowaniu w rejestrze akcjonariuszy.

§ 2. W przypadku objęcia akcji wpis do rejestru akcjonariuszy następuje po wpisie spółki do
rejestru albo wpisie do rejestru nowej emisji akcji.

Art. 300
31
. [Podmioty prowadzące rejestr akcjonariuszy prostej spółki akcyjnej]

§ 1. Rejestr akcjonariuszy prowadzi:
1) podmiot, który na podstawie ustawy z dnia 29 lipca 2005 r. o obrocie instrumentami
finansowymi (Dz. U. z 2023 r. poz. 646, 825, 1723 i 1941) jest uprawniony do prowadzenia
rachunków papierów wartościowych;
2) notariusz prowadzący kancelarię notarialną na terytorium Rzeczypospolitej Polskiej.

§ 2. Do zadań podmiotu prowadzącego rejestr akcjonariuszy należy zapewnienie zgodności
liczby akcji zarejestrowanych w rejestrze z liczbą wyemitowanych akcji oraz dokonywanie
wpisów zmian danych, o których mowa w art. 300
33
.


§ 3. Rejestr akcjonariuszy jest prowadzony w postaci elektronicznej, która może mieć formę
rozproszonej i zdecentralizowanej bazy danych.

§ 4. Niezależnie od formy rejestru akcjonariuszy, podmiot prowadzący ten rejestr, prowadzi go
w sposób, który zapewnia bezpieczeństwo i integralność zawartych w nim danych.

§ 5. Wybór podmiotu prowadzącego rejestr akcjonariuszy wymaga uchwały akcjonariuszy.
Przy zawiązaniu spółki wyboru dokonują akcjonariusze.

Art. 300
32
. [Zawarcie i rozwiązanie umowy o prowadzenie rejestru prostej spółki
akcyjnej]

§ 1. Spółka jest obowiązana do niezwłocznego zawarcia umowy o prowadzenie rejestru
akcjonariuszy z podmiotem wybranym zgodnie z art. 300
31 

§ 5.

§ 2. Rozwiązanie przez spółkę umowy, o której mowa w § 1, jest dopuszczalne jedynie pod
warunkiem zawarcia nowej umowy o prowadzenie rejestru akcjonariuszy. Rozwiązanie umowy
przez podmiot prowadzący rejestr akcjonariuszy jest dopuszczalne jedynie z ważnych powodów,
z zachowaniem terminu wypowiedzenia nie krótszego niż trzy miesiące.

---

Część 3 z 11