# Część 6/11
## Art. 3 - Art. 2

---

Zakres: Art. 3 - Art. 2
Liczba artykułów: 341
Liczba wierszy: 1200

---

§ 3. Wobec akcji uprzywilejowanej w zakresie dywidendy może być wyłączone prawo głosu
(akcje nieme). Przepisów § 1 i 2 nie stosuje się do akcji niemych. Wyłączenie przepisu § 1 nie
dotyczy zaliczek na poczet dywidendy.

§ 4. Statut może przewidywać, że akcjonariuszowi uprawnionemu z akcji niemej, któremu nie
wypłacono w pełni albo częściowo dywidendy w danym roku obrotowym, przysługuje
wyrównanie z zysku w następnych latach, nie później jednak niż w ciągu kolejnych trzech lat
obrotowych.

§ 5. Przepisu § 4 nie stosuje się do zaliczek na poczet dywidendy.

Art. 354. [Uprawnienia osobiste akcjonariusza]

§ 1. Statut może przyznać indywidualnie oznaczonemu akcjonariuszowi osobiste uprawnienia. W
szczególności mogą one dotyczyć prawa powoływania lub odwoływania członków zarządu, rady
nadzorczej lub prawa do otrzymywania oznaczonych świadczeń od spółki.

§ 2. Statut może uzależnić przyznanie osobistego uprawnienia akcjonariuszowi od dokonania
oznaczonych świadczeń, upływu terminu lub ziszczenia się warunku.

§ 3. Ograniczenia dotyczące zakresu i wykonywania uprawnień wynikających z akcji
uprzywilejowanych stosuje się odpowiednio do uprawnień przyznanych akcjonariuszowi
osobiście.

§ 4. Uprawnienia osobiste przyznane indywidualnie oznaczonemu akcjonariuszowi wygasają
najpóźniej z dniem, w którym uprawniony przestaje być akcjonariuszem spółki.

Art. 355. [Imienne świadectwa założycielskie]

§ 1. Spółka może emitować imienne świadectwa założycielskie w celu wynagrodzenia usług

świadczonych przy powstaniu spółki.

§ 2. Świadectwa założycielskie mogą być emitowane najwyżej na okres dziesięciu lat od chwili
zarejestrowania spółki. Świadectwa dają prawo uczestnictwa w podziale zysku spółki w granicach
ustalonych przez statut, po uprzednim odliczeniu na rzecz akcjonariuszy określonej w statucie
minimalnej dywidendy.

§ 3. Wynagrodzenie za usługi lub inne świadczenia spełnione na rzecz spółki przez założycieli,
akcjonariuszy, a także spółki i spółdzielnie z nimi powiązane albo pozostające w stosunku
zależności bądź dominacji, nie może przewyższać zwykłego wynagrodzenia przyjętego w obrocie.

Art. 356. [Powtarzające się świadczenia niepieniężne]

§ 1. Z akcją imienną może być związany obowiązek powtarzających się świadczeń
niepieniężnych.

§ 2. Akcje takie mogą być przenoszone tylko za zgodą spółki. Spółka może odmówić zgody
jedynie z ważnych powodów, bez obowiązku wskazania innego nabywcy.

§ 3. Statut może przewidywać odszkodowanie umowne za niewykonanie lub nienależyte
wykonanie powtarzających się świadczeń związanych z akcją.

§ 4. Spółka zobowiązana jest spełnić wynagrodzenie za świadczenia określone w § 1, nawet gdy
bilans nie wykazuje zysku. Przepis art. 355 § 3 stosuje się odpowiednio.

Art. 357.
(uchylony).

Art. 358.
(uchylony).

Art. 359. [Przesłanki umorzenia akcji]

§ 1. Akcje mogą być umorzone w przypadku, gdy statut tak stanowi. Akcja może być umorzona
albo za zgodą akcjonariusza w drodze jej nabycia przez spółkę (umorzenie dobrowolne), albo bez
zgody akcjonariusza (umorzenie przymusowe). Umorzenie dobrowolne nie może być dokonane
częściej niż raz w roku obrotowym. Przesłanki i tryb przymusowego umorzenia określa statut.

§ 2. Umorzenie akcji wymaga uchwały walnego zgromadzenia. Uchwała powinna określać w
szczególności podstawę prawną umorzenia, wysokość wynagrodzenia przysługującego
akcjonariuszowi akcji umorzonych bądź uzasadnienie umorzenia akcji bez wynagrodzenia oraz
sposób obniżenia kapitału zakładowego. Umorzenie przymusowe następuje za wynagrodzeniem,
które nie może być niższe od wartości przypadających na akcję aktywów netto, wykazanych w
sprawozdaniu finansowym za ostatni rok obrotowy, pomniejszonych o kwotę przeznaczoną do

podziału między akcjonariuszy.

§ 3. Uchwała o umorzeniu akcji podlega ogłoszeniu.

§ 4. Uchwała o zmianie statutu w sprawie umorzenia akcji powinna być umotywowana.

§ 5. Zmiana statutu przewidująca przymusowe umorzenie akcji nie może dotyczyć akcji, które
zostały objęte przed jej wpisem do rejestru.

§ 6. Statut może stanowić, że akcje ulegają umorzeniu w razie ziszczenia się określonego
zdarzenia bez powzięcia uchwały przez walne zgromadzenie. Stosuje się wówczas przepisy o
umorzeniu przymusowym.

§ 7. W przypadku ziszczenia się określonego w statucie zdarzenia, o którym mowa w § 6, zarząd
podejmuje niezwłocznie uchwałę o obniżeniu kapitału zakładowego.

Art. 360. [Zasada obniżenia kapitału w wyniku umorzenia akcji]

§ 1. Umorzenie akcji wymaga obniżenia kapitału zakładowego. Uchwała o obniżeniu kapitału
zakładowego powinna być powzięta na walnym zgromadzeniu, na którym powzięto uchwałę o
umorzeniu akcji.

§ 2. Wymogów, o których mowa w art. 456, nie stosuje się do umorzenia akcji:
1) gdy spółka umarza akcje własne nabyte nieodpłatnie w celu ich umorzenia lub
2) jeżeli wynagrodzenie akcjonariuszy akcji umorzonych ma być wypłacone wyłącznie z
kwoty, która zgodnie z art. 348 § 1 może być przeznaczona do podziału, lub
3) gdy umorzenie następuje bez jakichkolwiek świadczeń na rzecz akcjonariuszy, z wyjątkiem
przyznania im świadectw użytkowych.

§ 3. Przepisy § 2 stosuje się tylko do umorzenia akcji, które zostały w pełni pokryte.

§ 4. Umorzenie akcji następuje z chwilą obniżenia kapitału zakładowego. Jednakże w przypadku
określonym w § 2 pkt 2, od chwili spełnienia świadczenia przez spółkę na rzecz akcjonariusza, z
umarzanych akcji nie można wykonywać praw udziałowych.

Art. 361. [Świadectwa użytkowe]

§ 1. Statut może przewidywać, że w zamian za akcje umorzone spółka emituje świadectwa
użytkowe bez określonej wartości nominalnej. Świadectwa użytkowe mogą być imienne lub na
okaziciela.

§ 2. Jeżeli statut nie stanowi inaczej, świadectwa użytkowe uczestniczą na równi z akcjami w
dywidendzie oraz w nadwyżce majątku spółki, pozostałej po pokryciu wartości nominalnej akcji.

§ 3. Uprawniony ze świadectwa użytkowego nie ponosi odpowiedzialności za zobowiązania
związane z umorzoną akcją i nie przysługują mu żadne prawa udziałowe, z wyjątkiem uprawnień

określonych w § 2.

Art. 362. [Zasada zakazu nabycia akcji własnych przez spółkę akcyjną]

§ 1. Spółka nie może nabywać wyemitowanych przez nią akcji (akcje własne). Zakaz ten nie
dotyczy:
1) nabycia akcji w celu zapobieżenia bezpośrednio zagrażającej spółce poważnej szkodzie;
2) nabycia akcji, które mają być zaoferowane do nabycia pracownikom lub osobom, które były
zatrudnione w spółce lub spółce z nią powiązanej przez okres co najmniej trzech lat;
2a) spółki publicznej, nabywającej akcje w celu wypełnienia zobowiązań wynikających z
instrumentów dłużnych zamiennych na akcje;
3) nabycia akcji w drodze sukcesji uniwersalnej;
4) instytucji finansowej, która nabywa za wynagrodzeniem w pełni pokryte akcje na cudzy
rachunek celem ich dalszej odsprzedaży;
5) nabycia akcji w celu ich umorzenia;
6) nabycia w pełni pokrytych akcji w drodze egzekucji celem zaspokojenia roszczeń spółki,
których nie można zaspokoić w inny sposób z majątku akcjonariusza;
7) nabycia w pełni pokrytych akcji nieodpłatnie;
8) nabycia na podstawie i w granicach upoważnienia udzielonego przez walne zgromadzenie;
upoważnienie powinno określać warunki nabycia, w tym maksymalną liczbę akcji do nabycia,
okres upoważnienia, który nie może przekraczać pięciu lat, oraz maksymalną i minimalną
wysokość zapłaty za nabywane akcje, jeżeli nabycie następuje odpłatnie;
9) nabycia akcji w innych przypadkach przewidzianych w ustawie.

§ 2. W przypadkach określonych w § 1 pkt 1, 2 i 8 nabycie akcji własnych przez spółkę jest
dozwolone tylko wtedy, gdy zostały spełnione łącznie następujące warunki:
1) nabyte akcje zostały w pełni pokryte;
2) łączna wartość nominalna nabytych akcji nie przekracza 20% kapitału zakładowego spółki,
uwzględniając w tym również wartość nominalną pozostałych akcji własnych, które nie zostały
przez spółkę zbyte;
3) łączna cena nabycia akcji własnych, powiększona o koszty ich nabycia, nie jest wyższa od
kapitału rezerwowego, utworzonego w tym celu z kwoty, która zgodnie z art. 348 § 1 może być
przeznaczona do podziału.

§ 3. Przepisy § 1 i § 2 oraz art. 363-365 stosuje się odpowiednio do ustanowienia zastawu na
akcjach własnych spółki. Nie dotyczy to instytucji finansowej, jeżeli ustanowienie zastawu na
akcjach jest związane z przedmiotem jej działalności.


§ 4. Przepisy art. 362-365 stosuje się odpowiednio do nabycia akcji własnych spółki dominującej
przez spółkę lub spółdzielnię zależną. Dotyczy to także osób działających na ich rachunek.

Art. 363. [Nabycie własnych akcji przez spółkę akcyjną]

§ 1. W przypadkach określonych w art. 362 § 1 pkt 1 i 8 zarząd jest obowiązany powiadomić
najbliższe walne zgromadzenie o przyczynach lub celu nabycia własnych akcji, liczbie i wartości
nominalnej tych akcji, ich udziale w kapitale zakładowym, jak również o wartości świadczenia
spełnionego w zamian za nabyte akcje.

§ 2. W przypadku nabycia akcji własnych przez spółkę bądź osobę działającą we własnym
imieniu, lecz na rachunek spółki, sprawozdanie zarządu, o którym mowa w art. 395 § 2 pkt 1,
powinno zawierać:
1) uzasadnienie nabycia akcji własnych w danym roku obrotowym;
2) liczbę i wartość nominalną akcji nabytych lub zbytych w roku obrotowym, jak również
określenie udziału procentowego, jaki akcje te reprezentują w kapitale zakładowym;
3) w przypadku nabycia lub zbycia odpłatnego, uzyskaną cenę lub wartość innego świadczenia
wzajemnego;
4) liczbę oraz wartość nominalną nabytych i zatrzymanych akcji, jak również określenie ich
procentowego udziału w kapitale zakładowym.

§ 3. Akcje nabyte w celach określonych w art. 362 § 1 pkt 2 należy zaoferować pracownikom lub
innym wskazanym w tym przepisie osobom najpóźniej z upływem roku od dnia ich nabycia przez
spółkę.

§ 4. Akcje nabyte z naruszeniem przepisów art. 362 § 1 lub 2 powinny być zbyte w terminie roku
od dnia ich nabycia przez spółkę. W pozostałych przypadkach ta część akcji własnych spółki
nabytych na podstawie przepisów art. 362 § 1 pkt 3, 4 i 6 oraz przepisów mających na celu
ochronę akcjonariuszy mniejszościowych, która przekracza 10% kapitału zakładowego spółki,
powinna być zbyta w terminie dwóch lat od dnia nabycia.

§ 5. Jeżeli akcje własne nie zostały zbyte w terminach określonych w § 3 lub 4, zarząd dokona
ich niezwłocznego umorzenia bez zwoływania walnego zgromadzenia. Przepis art. 359 § 7 stosuje
się odpowiednio.

§ 6. Akcje własne należy umieścić w bilansie w osobnej pozycji aktywów. Równocześnie należy
zmniejszyć kapitał rezerwowy na akcje własne utworzony zgodnie z art. 362 § 2 pkt 3 i
odpowiednio zwiększyć kapitał bądź kapitały, z których został on utworzony.

Art. 364. [Skutki naruszenia zakazu nabycia akcji własnych przez spółkę akcyjną]

§ 1. Rozporządzające czynności prawne dokonane z naruszeniem przepisów art. 362 są ważne.


§ 2. Spółka nie wykonuje praw udziałowych z własnych akcji, z wyjątkiem uprawnień do ich
zbycia lub wykonywania czynności, które zmierzają do zachowania tych praw.

Art. 365. [Nabycie akcji własnych spółki przez osobę trzecią na rachunek spółki]

§ 1. Nabycie akcji własnych spółki przez osobę trzecią, działającą na rachunek spółki, jest
dozwolone, jeżeli spółka jest również uprawniona do nabycia tych akcji zgodnie z art. 362.

§ 2. Przy obliczaniu udziału akcji własnych w kapitale zakładowym zgodnie z art. 362 § 2 pkt 2
oraz art. 363 § 2 pkt 2 i 4 wlicza się wartość akcji posiadanych przez spółkę lub spółdzielnię
zależną oraz osobę trzecią, działającą na rachunek spółki albo spółki lub spółdzielni od niej
zależnej.

Art. 366. [Zakaz objęcia własnych akcji]

§ 1. Spółka nie może obejmować własnych akcji. Zakaz ten dotyczy również obejmowania akcji
spółki przez spółkę lub spółdzielnię zależną.

§ 2. Objęcie akcji z naruszeniem przepisów § 1 jest ważne.

§ 3. W przypadku objęcia akcji z naruszeniem przepisów § 1, członek zarządu odpowiada
solidarnie wraz z osobą, która objęła akcje, za pełne wniesienie wkładu, chyba że nie ponosi winy.

§ 4. Jeżeli akcje spółki zostały objęte przez osobę, która działała we własnym imieniu, lecz na
rachunek spółki albo spółki lub spółdzielni od niej zależnej, obejmującego uważa się za osobę
działającą na własny rachunek.

§ 5. Przepisy § 1-4 stosuje się odpowiednio do objęcia akcji własnych w przypadku
zawiązywania spółki.

Art. 367. [Odesłanie]
Przepisy art. 363 § 4 zdanie pierwsze, § 5 i 6 oraz art. 364 § 2 stosuje się do akcji własnych
objętych przez spółkę z naruszeniem przepisu art. 366 § 1.
Rozdział 3
Organy spółki
Oddział 1
Zarząd

Art. 368. [Zarząd spółki akcyjnej]

§ 1. Zarząd prowadzi sprawy spółki i reprezentuje spółkę.


§ 2. Zarząd składa się z jednego albo większej liczby członków.

§ 3. Do zarządu mogą być powołane osoby spośród akcjonariuszy lub spoza ich grona.

§ 4. Członków zarządu powołuje i odwołuje rada nadzorcza, chyba że statut spółki stanowi
inaczej. Członek zarządu może być odwołany lub zawieszony w czynnościach także przez walne
zgromadzenie.

§ 5. Uchwała walnego zgromadzenia lub statut spółki może określać wymagania, jakie powinni
spełniać kandydaci na stanowisko członka zarządu.

Art. 368
1
. [Postępowanie kwalifikacyjne na stanowisko członka zarządu powoływanego
przez radę nadzorczą]

§ 1. Uchwała walnego zgromadzenia lub statut spółki może określać, że członek zarządu jest
powoływany przez radę nadzorczą po przeprowadzeniu postępowania kwalifikacyjnego.

§ 2. W przypadku, o którym mowa w § 1, uchwała walnego zgromadzenia lub statut spółki
może także określać szczegółowe zasady i tryb przeprowadzania postępowania kwalifikacyjnego
na stanowisko członka zarządu.

Art. 369. [Długość kadencji zarządu; Wygaśnięcie mandatu członka zarządu spółki
akcyjnej]

§ 1. Członek zarządu jest powoływany na okres nie dłuższy niż pięć lat (kadencja). Kadencję
oblicza się w pełnych latach obrotowych, chyba że statut spółki stanowi inaczej. Ponowne
powołania tej samej osoby na członka zarządu są dopuszczalne, jednak nie wcześniej niż na rok
przed upływem bieżącej kadencji.

§ 2. Statut może w granicach czasu, określonych w § 1, ustanowić częściowe odnawianie
zarządu w ten sposób, że pewna liczba członków zarządu kolejno ustępuje albo w drodze
losowania, albo według starszeństwa wyboru, albo w inny sposób.

§ 3. Jeżeli statut przewiduje, że członków zarządu powołuje się na okres wspólnej kadencji,
mandat członka zarządu, powołanego przed upływem danej kadencji zarządu, wygasa
równocześnie z wygaśnięciem mandatów pozostałych członków zarządu, chyba że statut spółki
stanowi inaczej.

§ 4. Mandat członka zarządu wygasa najpóźniej z dniem odbycia walnego zgromadzenia
zatwierdzającego sprawozdanie finansowe za ostatni pełny rok obrotowy pełnienia funkcji
członka zarządu.

§ 5. Mandat członka zarządu wygasa również wskutek śmierci, rezygnacji albo odwołania go
ze składu zarządu.

§ 5
1
. Jeżeli w wyniku rezygnacji członka zarządu żaden mandat w zarządzie nie byłby

obsadzony, członek zarządu składa rezygnację radzie nadzorczej.

§ 5
2
. Jeżeli żaden mandat w radzie nadzorczej nie jest obsadzony, członek zarządu składa
rezygnację akcjonariuszom, zwołując jednocześnie walne zgromadzenie, o którym mowa w art.
397
1
, chyba że statut spółki stanowi inaczej. Ogłoszenie o walnym zgromadzeniu zawiera także
oświadczenie o rezygnacji członka zarządu. Rezygnacja jest skuteczna z dniem następującym po
dniu, na który zwołano walne zgromadzenie.

§ 6. Do złożenia rezygnacji przez członka zarządu stosuje się odpowiednio przepisy o
wypowiedzeniu zlecenia przez przyjmującego zlecenie.

Art. 370. [Odwołanie członka zarządu spółki akcyjnej]

§ 1. Członek zarządu może być w każdym czasie odwołany. Nie pozbawia go to roszczeń ze
stosunku pracy lub innego stosunku prawnego dotyczącego pełnienia funkcji członka zarządu.

§ 2. Statut spółki może zawierać inne postanowienia, w szczególności ograniczać prawo
odwołania do ważnych powodów.

§ 3. Były członek zarządu jest uprawniony i obowiązany do złożenia wyjaśnień w toku
sporządzania sprawozdania zarządu z działalności i sprawozdania finansowego, obejmujących
okres pełnienia przez niego funkcji członka zarządu, oraz do udziału w walnym zgromadzeniu
zatwierdzającym te sprawozdania, chyba że uchwała walnego zgromadzenia stanowi inaczej.

Art. 371. [Uchwały zarządu; Zdalne posiedzenia zarządu spółki akcyjnej]

§ 1. Jeżeli zarząd jest wieloosobowy, wszyscy jego członkowie są obowiązani i uprawnieni do
wspólnego prowadzenia spraw spółki, chyba że statut stanowi inaczej.

§ 2. Uchwały zarządu zapadają bezwzględną większością głosów, chyba że statut stanowi
inaczej. Statut może przewidywać, że w przypadku równości głosów decyduje głos prezesa
zarządu, jak również przyznawać mu określone uprawnienia w zakresie kierowania pracami
zarządu.

§ 3. Uchwały zarządu mogą być powzięte, jeżeli wszyscy członkowie zostali prawidłowo
zawiadomieni o posiedzeniu zarządu.

§ 3
1
. W posiedzeniu zarządu można uczestniczyć również przy wykorzystaniu środków
bezpośredniego porozumiewania się na odległość, chyba że statut spółki stanowi inaczej; przepis

art. 406
5 

§ 3 stosuje się odpowiednio.

§ 3
2
. Zarząd może podejmować uchwały w trybie pisemnym lub przy wykorzystaniu środków
bezpośredniego porozumiewania się na odległość, chyba że statut spółki stanowi inaczej.

§ 3
3
. Członkowie zarządu mogą brać udział w podejmowaniu uchwał zarządu, oddając swój
głos na piśmie za pośrednictwem innego członka zarządu, chyba że statut spółki stanowi inaczej.


§ 4. Powołanie prokurenta wymaga zgody wszystkich członków zarządu.

§ 5. Odwołać prokurę może każdy członek zarządu.

§ 6. Jeżeli statut nie przyznaje radzie nadzorczej lub walnemu zgromadzeniu prawa do
uchwalenia lub zatwierdzenia regulaminu zarządu, zarząd może uchwalić swój regulamin.

Art. 372. [Zakres uprawnień członka zarządu]

§ 1. Prawo członka zarządu do reprezentowania spółki dotyczy wszystkich czynności
sądowych i pozasądowych spółki.

§ 2. Prawa członka zarządu do reprezentowania spółki nie można ograniczyć ze skutkiem
prawnym wobec osób trzecich.

Art. 373. [Sposób reprezentacji]

§ 1. Jeżeli zarząd jest wieloosobowy, sposób reprezentowania spółki określa jej statut. Jeżeli
statut nie zawiera żadnych postanowień w tym przedmiocie, do składania oświadczeń w imieniu
spółki wymagane jest współdziałanie dwóch członków zarządu albo jednego członka zarządu
łącznie z prokurentem.

§ 2. Oświadczenia składane spółce oraz doręczenia pism spółce mogą być dokonywane wobec
jednego członka zarządu lub prokurenta.

§ 3. Przepisy § 1 i § 2 nie wyłączają ustanowienia prokury i nie ograniczają praw prokurentów
wynikających z przepisów o prokurze.

Art. 374. [Oznaczanie pism spółki]

§ 1. Pisma i zamówienia handlowe składane przez spółkę w formie papierowej i elektronicznej,
a także informacje na stronach internetowych spółki powinny zawierać:
1) firmę spółki, jej siedzibę i adres;
2) oznaczenie sądu rejestrowego, w którym przechowywana jest dokumentacja spółki oraz
numer pod którym spółka jest wpisana do rejestru;
3) numer identyfikacji podatkowej (NIP);
4) wysokość kapitału zakładowego i kapitału wpłaconego;
5) oznaczenie grupy spółek, jeżeli spółka do niej należy.

§ 2. (uchylony).

§ 3. (uchylony).

§ 4. Przepis § 1 stosuje się odpowiednio do oddziału spółki akcyjnej mającej siedzibę za
granicą.


Art. 375. [Wewnętrzne ograniczenia zarządu]
Wobec spółki członkowie zarządu podlegają ograniczeniom ustanowionym w niniejszym dziale,
w statucie, regulaminie zarządu oraz w uchwałach rady nadzorczej i walnego zgromadzenia.

Art. 375
1
. [Zakaz wydawania wiążących poleceń]
Walne zgromadzenie i rada nadzorcza nie mogą wydawać zarządowi wiążących poleceń
dotyczących prowadzenia spraw spółki.

Art. 376. [Protokoły uchwał zarządu]
Uchwały zarządu są protokołowane. Protokół powinien zawierać porządek obrad, imiona i
nazwiska członków zarządu uczestniczących w głosowaniu i liczbę głosów oddanych na
poszczególne uchwały. W protokole zaznacza się również zdanie odrębne zgłoszone przez
członka zarządu wraz z jego ewentualnym umotywowaniem. Protokół podpisuje co najmniej
członek zarządu prowadzący posiedzenie lub zarządzający głosowanie, chyba że statut spółki
lub regulamin zarządu stanowi inaczej.

Art. 377. [Sprzeczność interesów]
W przypadku sprzeczności interesów spółki z interesami członka zarządu, jego współmałżonka,
krewnych i powinowatych do drugiego stopnia oraz osób, z którymi jest powiązany osobiście,
członek zarządu powinien ujawnić sprzeczność interesów i wstrzymać się od udziału w
rozstrzyganiu takich spraw oraz może żądać zaznaczenia tego w protokole.

Art. 377
1
. [Obowiązek lojalności członka zarządu wobec spółki]

§ 1. Członek zarządu powinien przy wykonywaniu swoich obowiązków dołożyć staranności
wynikającej z zawodowego charakteru swojej działalności oraz dochować lojalności wobec
spółki.

§ 2. Członek zarządu nie może ujawniać tajemnic spółki, także po wygaśnięciu mandatu.

Art. 378. [Wynagrodzenie członków zarządu]

§ 1. Rada nadzorcza ustala wynagrodzenie członków zarządu zatrudnionych na podstawie
umowy o pracę lub innej umowy, chyba że statut stanowi inaczej.

§ 2. Walne zgromadzenie może ustalać zasady wynagradzania członków zarządu, w
szczególności maksymalną wysokość wynagrodzenia, przyznawania członkom zarządu prawa
do świadczeń dodatkowych lub maksymalną wartość takich świadczeń, a także może upoważnić
radę nadzorczą do ustalenia, że wynagrodzenie członków zarządu obejmuje również prawo do
określonego udziału w zysku rocznym spółki, który jest przeznaczony do podziału między
akcjonariuszy zgodnie z art. 347 § 1.


Art. 379. [Reprezentacja przez radę nadzorczą w spółce akcyjnej]

§ 1. W umowie między spółką a członkiem zarządu, jak również w sporze z nim spółkę
reprezentuje rada nadzorcza albo pełnomocnik powołany uchwałą walnego zgromadzenia.

§ 1
1
. Uchwała o powołaniu pełnomocnika, o którym mowa w § 1, powołanego w celu
zawarcia z członkiem zarządu umowy spółki, która ma zostać zawarta przy wykorzystaniu
wzorca umowy, może być podjęta przy wykorzystaniu wzorca udostępnionego w systemie
teleinformatycznym.

§ 2. W przypadku gdy akcjonariusz, o którym mowa w art. 303 § 2, jest zarazem jedynym
członkiem zarządu, przepisu § 1 nie stosuje się. Czynność prawna między tym akcjonariuszem a
reprezentowaną przez niego spółką wymaga formy aktu notarialnego. O każdorazowym
dokonaniu takiej czynności prawnej notariusz zawiadamia sąd rejestrowy za pośrednictwem
systemu teleinformatycznego.

§ 3. Wymogu zachowania formy aktu notarialnego, o którym mowa w § 2, nie stosuje się do
czynności prawnej dokonywanej przy wykorzystaniu wzorca udostępnionego w systemie
teleinformatycznym.

Art. 380. [Działalność konkurencyjna]

§ 1. Członek zarządu nie może bez zgody spółki zajmować się interesami konkurencyjnymi ani
też uczestniczyć w spółce konkurencyjnej jako wspólnik spółki cywilnej, spółki osobowej lub
jako członek organu spółki kapitałowej bądź uczestniczyć w innej konkurencyjnej osobie
prawnej jako członek organu. Zakaz ten obejmuje także udział w konkurencyjnej spółce
kapitałowej, w przypadku posiadania w niej przez członka zarządu co najmniej 10% udziałów
albo akcji bądź prawa do powołania co najmniej jednego członka zarządu.

§ 2. Jeżeli statut nie stanowi inaczej, zgody udziela organ uprawniony do powoływania
zarządu.

Art. 380
1
. [Obowiązek informowania rady nadzorczej o aktualnej sytuacji spółki]

§ 1. Zarząd jest obowiązany, bez dodatkowego wezwania, do udzielenia radzie nadzorczej
informacji o:
1) uchwałach zarządu i ich przedmiocie;
2) sytuacji spółki, w tym w zakresie jej majątku, a także istotnych okolicznościach z zakresu
prowadzenia spraw spółki, w szczególności w obszarze operacyjnym, inwestycyjnym i
kadrowym;
3) postępach w realizacji wyznaczonych kierunków rozwoju działalności spółki, przy czym
powinien wskazać na odstępstwa od wcześniej wyznaczonych kierunków, podając zarazem

uzasadnienie odstępstw;
4) transakcjach oraz innych zdarzeniach lub okolicznościach, które istotnie wpływają lub
mogą wpływać na sytuację majątkową spółki, w tym na jej rentowność lub płynność;
5) zmianach uprzednio udzielonych radzie nadzorczej informacji, jeżeli zmiany te istotnie
wpływają lub mogą wpływać na sytuację spółki.

§ 2. Realizacja obowiązków, o których mowa w § 1 pkt 2-5, obejmuje posiadane przez zarząd
informacje dotyczące spółek zależnych oraz spółek powiązanych.

§ 3. Informacje, o których mowa w § 1 i 2, powinny być przekazywane w przypadkach, o
których mowa w:
1) § 1 pkt 1-3 - na każdym posiedzeniu rady nadzorczej, chyba że rada nadzorcza postanowi
inaczej;
2) § 1 pkt 4 i 5 - niezwłocznie po wystąpieniu określonych zdarzeń lub okoliczności.

§ 4. Informacje, o których mowa w § 1 i 2, powinny być przedstawione na piśmie, z wyjątkiem
sytuacji, gdy zachowanie tej formy nie jest możliwe ze względu na konieczność
natychmiastowego przekazania informacji radzie nadzorczej. Rada nadzorcza może postanowić
o dopuszczalności przekazywania tych informacji również w innej formie.

§ 5. Statut może wyłączać albo ograniczać obowiązki informacyjne określone w § 1 lub 2.
Oddział 2
Nadzór

Art. 381. [Rada nadzorcza w spółce akcyjnej]
W spółce akcyjnej ustanawia się radę nadzorczą.

Art. 382. [Działalność rady nadzorczej w spółce akcyjnej]

§ 1. Rada nadzorcza sprawuje stały nadzór nad działalnością spółki we wszystkich dziedzinach
jej działalności.

§ 2. (uchylony).

§ 3. Do szczególnych obowiązków rady nadzorczej należą:
1) ocena sprawozdań, o których mowa w art. 395 § 2 pkt 1, w zakresie ich zgodności z
księgami, dokumentami i ze stanem faktycznym;
2) ocena wniosków zarządu dotyczących podziału zysku albo pokrycia straty;
3) sporządzanie oraz składanie walnemu zgromadzeniu corocznego pisemnego sprawozdania
za ubiegły rok obrotowy (sprawozdanie rady nadzorczej).


§ 3
1
. Sprawozdanie rady nadzorczej zawiera co najmniej:
1) wyniki ocen, o których mowa w § 3 pkt 1 i 2;
2) ocenę sytuacji spółki, z uwzględnieniem adekwatności i skuteczności stosowanych w
spółce systemów kontroli wewnętrznej, zarządzania ryzykiem, zapewniania zgodności
działalności z normami lub mającymi zastosowanie praktykami oraz audytu wewnętrznego;
3) ocenę realizacji przez zarząd obowiązków, o których mowa w art. 380
1
;
4) ocenę sposobu sporządzania lub przekazywania radzie nadzorczej przez zarząd informacji,
dokumentów, sprawozdań lub wyjaśnień zażądanych w trybie określonym w § 4;
5) informację o łącznym wynagrodzeniu należnym od spółki z tytułu wszystkich badań
zleconych przez radę nadzorczą w trakcie roku obrotowego w trybie określonym w art. 382
1
.

§ 4. W celu wykonania swoich obowiązków rada nadzorcza może badać wszystkie dokumenty
spółki, dokonywać rewizji stanu majątku spółki oraz żądać od zarządu, prokurentów i osób
zatrudnionych w spółce na podstawie umowy o pracę lub wykonujących na rzecz spółki w
sposób regularny określone czynności na podstawie umowy o dzieło, umowy zlecenia albo innej
umowy o podobnym charakterze sporządzenia lub przekazania wszelkich informacji,
dokumentów, sprawozdań lub wyjaśnień dotyczących spółki, w szczególności jej działalności
lub majątku. Przedmiotem żądania mogą być również posiadane przez organ lub osobę
obowiązaną informacje, sprawozdania lub wyjaśnienia dotyczące spółek zależnych oraz spółek
powiązanych.

§ 5. Informacje, dokumenty, sprawozdania lub wyjaśnienia, o których mowa w § 4, są
przekazywane radzie nadzorczej niezwłocznie, nie później niż w terminie dwóch tygodni od dnia
zgłoszenia żądania do organu lub osoby obowiązanej, chyba że w żądaniu określono dłuższy
termin.

§ 6. Zarząd nie może ograniczać członkom rady nadzorczej dostępu do żądanych przez nich
informacji, dokumentów, sprawozdań lub wyjaśnień, o których mowa w § 4.

§ 7. W przypadku gdy sprawozdanie finansowe spółki podlega badaniu ustawowemu, rada
nadzorcza jest obowiązana, z co najmniej tygodniowym wyprzedzeniem, zawiadomić
kluczowego biegłego rewidenta, który przeprowadzał badanie sprawozdania finansowego spółki,
o terminie posiedzenia, którego przedmiotem są sprawy określone w § 3. Spółka zapewnia
uczestnictwo kluczowego biegłego rewidenta lub innego przedstawiciela firmy audytorskiej w
posiedzeniu rady nadzorczej. W trakcie posiedzenia kluczowy biegły rewident lub inny
przedstawiciel firmy audytorskiej przedstawia radzie nadzorczej sprawozdanie z badania, w tym
ocenę podstaw przyjętego oświadczenia odnoszącego się do zdolności spółki do kontynuowania
działalności, oraz udziela odpowiedzi na pytania członków rady nadzorczej.


Art. 382
1
. [Doradca rady nadzorczej]

§ 1. Rada nadzorcza może podjąć uchwałę w sprawie zbadania na koszt spółki określonej
sprawy dotyczącej działalności spółki lub jej majątku przez wybranego doradcę (doradca rady
nadzorczej). Doradca rady nadzorczej może zostać wybrany również w celu przygotowania
określonych analiz oraz opinii.

§ 2. W umowie między spółką a doradcą rady nadzorczej spółkę reprezentuje rada nadzorcza.

§ 3. Zarząd zapewnia doradcy rady nadzorczej dostęp do dokumentów i udziela mu żądanych
informacji.

§ 4. Doradca rady nadzorczej oraz osoba fizyczna wykonująca czynności w jego imieniu lub na
jego rzecz są obowiązani zachować w tajemnicy wszystkie niemające publicznego charakteru
informacje i dokumenty otrzymane od spółki. Obowiązek zachowania tajemnicy nie jest
ograniczony w czasie.

§ 5. Rada nadzorcza może zdecydować o udostępnieniu akcjonariuszom wyników pracy
doradcy rady nadzorczej, chyba że mogłoby to wyrządzić szkodę spółce, spółce powiązanej albo
spółce lub spółdzielni zależnej, w szczególności przez ujawnienie tajemnic technicznych,
handlowych lub organizacyjnych przedsiębiorstwa.

§ 6. W przypadku podjęcia decyzji o udostępnieniu akcjonariuszom wyników pracy doradcy
rady nadzorczej, zarząd udostępnia go w sposób określony dla ogłoszenia o zwołaniu walnego
zgromadzenia w terminie dwóch tygodni od dnia powzięcia uchwały rady nadzorczej.

§ 7. Przepisy § 5 i 6 nie uchybiają obowiązkom informacyjnym wynikającym z przepisów
szczególnych.

§ 8. Statut może wyłączyć albo ograniczyć prawo rady nadzorczej do zawierania umów z
doradcą rady nadzorczej, w szczególności przez upoważnienie walnego zgromadzenia do
określenia maksymalnego łącznego kosztu wynagrodzenia wszystkich doradców rady
nadzorczej, który spółka może ponieść w trakcie roku obrotowego.

Art. 383. [Kompetencje rady nadzorczej w spółce akcyjnej]

§ 1. Do kompetencji rady nadzorczej należy również zawieszanie, z ważnych powodów, w
czynnościach poszczególnych lub wszystkich członków zarządu oraz delegowanie członków
rady nadzorczej, na okres nie dłuższy niż trzy miesiące, do czasowego wykonywania czynności
członków zarządu, którzy zostali odwołani, złożyli rezygnację albo z innych przyczyn nie mogą
sprawować swoich czynności.

§ 2. W przypadku niemożności sprawowania czynności przez członka zarządu rada nadzorcza
powinna niezwłocznie podjąć odpowiednie działania w celu dokonania zmiany w składzie
zarządu.


Art. 384. [Rozszerzone uprawnienia rady nadzorczej w spółce akcyjnej]

§ 1. Statut może rozszerzyć uprawnienia rady nadzorczej, a w szczególności przewidywać, że
zarząd jest obowiązany uzyskać zgodę rady nadzorczej przed dokonaniem określonych w
statucie czynności.

§ 2. Jeżeli rada nadzorcza nie wyrazi zgody na dokonanie określonej czynności, zarząd może
zwrócić się do walnego zgromadzenia, aby powzięło uchwałę udzielającą zgodę na dokonanie
tej czynności.

Art. 384
1
. [Zgoda rady nadzorczej na zawarcie transakcji ze spółką dominującą, spółką
zależną lub spółką powiązaną]

§ 1. Zawarcie przez spółkę ze spółką dominującą, spółką zależną lub spółką powiązaną
transakcji, której wartość zsumowana z wartością transakcji zawartych z tą samą spółką w
okresie roku obrotowego przekracza 10% sumy aktywów spółki w rozumieniu przepisów o
rachunkowości, ustalonych na podstawie ostatniego zatwierdzonego sprawozdania finansowego
spółki, wymaga zgody rady nadzorczej, chyba że statut stanowi inaczej.

§ 2. Przed podjęciem decyzji o wyrażeniu zgody na zawarcie transakcji określonej w § 1 zarząd
udziela radzie nadzorczej informacji o:
1) firmie lub innym oznaczeniu stron transakcji;
2) charakterze powiązań między spółką a pozostałymi stronami transakcji;
3) przedmiocie transakcji;
4) wartości transakcji;
5) okolicznościach niezbędnych do oceny, czy transakcja jest uzasadniona interesem spółki.

§ 3. W przypadku transakcji, których przedmiotem są świadczenia powtarzające się, spełniane
na podstawie umowy zawartej na czas nieokreślony, za wartość transakcji uznaje się sumę
świadczeń przewidzianych w umowie w pierwszych trzech latach jej obowiązywania.

§ 4. Przepisów § 1-3 nie stosuje się do spółek, których co najmniej jedna akcja jest
dopuszczona do obrotu na rynku regulowanym zgodnie z przepisami o obrocie instrumentami
finansowymi, oraz spółek należących do grup spółek.

Art. 385. [Skład rady nadzorczej w spółce akcyjnej]

§ 1. Rada nadzorcza składa się co najmniej z trzech, a w spółkach publicznych co najmniej z
pięciu członków, powoływanych i odwoływanych przez walne zgromadzenie.

§ 2. Statut może przewidywać inny sposób powoływania lub odwoływania członków rady
nadzorczej.


§ 3. Na wniosek akcjonariuszy, reprezentujących co najmniej jedną piątą kapitału
zakładowego, wybór rady nadzorczej powinien być dokonany przez najbliższe walne
zgromadzenie w drodze głosowania oddzielnymi grupami, nawet gdy statut przewiduje inny
sposób powołania rady nadzorczej.

§ 4. Jeżeli w skład rady nadzorczej wchodzi osoba, powołana przez podmiot określony w
odrębnej ustawie, wyborowi podlegają jedynie pozostali członkowie rady nadzorczej.

§ 5. Osoby reprezentujące na walnym zgromadzeniu tę część akcji, która przypada z podziału
ogólnej liczby reprezentowanych akcji przez liczbę członków rady, mogą utworzyć oddzielną
grupę celem wyboru jednego członka rady, nie biorą jednak udziału w wyborze pozostałych
członków.

§ 6. Mandaty w radzie nadzorczej nieobsadzone przez odpowiednią grupę akcjonariuszy,
utworzoną zgodnie z § 5, obsadza się w drodze głosowania, w którym uczestniczą wszyscy
akcjonariusze, których głosy nie zostały oddane przy wyborze członków rady nadzorczej,
wybieranych w drodze głosowania oddzielnymi grupami.

§ 7. Jeżeli na walnym zgromadzeniu, o którym mowa w § 3, nie dojdzie do utworzenia co
najmniej jednej grupy zdolnej do wyboru członka rady nadzorczej, nie dokonuje się wyborów.

§ 8. Z chwilą dokonania wyboru co najmniej jednego członka rady nadzorczej zgodnie z
przepisami § 3-7, wygasają przedterminowo mandaty wszystkich dotychczasowych członków
rady nadzorczej, z wyjątkiem osób, o których mowa w § 4.

§ 9. W głosowaniu określonym w § 3 i § 6 każdej akcji przysługuje tylko jeden głos bez
przywilejów lub ograniczeń, z uwzględnieniem art. 353 § 3.

Art. 386. [Kadencja rady nadzorczej w spółce akcyjnej]

§ 1. Kadencja członka rady nadzorczej nie może być dłuższa niż pięć lat.

§ 2. Przepisy art. 369 i art. 370 stosuje się odpowiednio.

Art. 387. [Zakaz łączenia stanowisk]

§ 1. Członek zarządu, prokurent, likwidator, kierownik oddziału lub zakładu oraz zatrudniony
w spółce główny księgowy, radca prawny lub adwokat nie może być jednocześnie członkiem
rady nadzorczej.

§ 2. Przepis § 1 stosuje się również do innych osób, które podlegają bezpośrednio członkowi
zarządu albo likwidatorowi.

§ 3. Przepis § 1 stosuje się odpowiednio do członków zarządu i likwidatorów spółki lub
spółdzielni zależnej.


Art. 387
1
. [Obowiązek lojalności członka rady nadzorczej wobec spółki]

§ 1. Członek rady nadzorczej powinien przy wykonywaniu swoich obowiązków dołożyć
staranności wynikającej z zawodowego charakteru swojej działalności oraz dochować lojalności
wobec spółki.

§ 2. Członek rady nadzorczej nie może ujawniać tajemnic spółki, także po wygaśnięciu
mandatu.

Art. 388. [Wymogi podjęcia uchwały]

§ 1. Rada nadzorcza podejmuje uchwały, jeżeli na posiedzeniu jest obecna co najmniej połowa
jej członków, a wszyscy jej członkowie zostali zaproszeni. Statut może przewidywać surowsze
wymagania dotyczące kworum rady nadzorczej.

§ 1
1
. W posiedzeniu rady nadzorczej można uczestniczyć również przy wykorzystaniu
środków bezpośredniego porozumiewania się na odległość, chyba że statut spółki stanowi
inaczej; przepis art. 406
5 

§ 3 stosuje się odpowiednio.

§ 2. Członkowie rady nadzorczej mogą brać udział w podejmowaniu uchwał rady nadzorczej,
oddając swój głos na piśmie za pośrednictwem innego członka rady nadzorczej, chyba że statut
spółki stanowi inaczej. Oddanie głosu na piśmie nie może dotyczyć spraw wprowadzonych do
porządku obrad na posiedzeniu rady nadzorczej.

§ 3. Rada nadzorcza może podejmować uchwały w trybie pisemnym lub przy wykorzystaniu
środków bezpośredniego porozumiewania się na odległość, chyba że statut spółki stanowi
inaczej. Uchwała jest ważna, gdy wszyscy członkowie rady zostali powiadomieni o treści
projektu uchwały oraz co najmniej połowa członków rady wzięła udział w podejmowaniu
uchwały. Statut spółki może przewidywać surowsze wymagania dotyczące podejmowania
uchwał w trybie określonym w zdaniu pierwszym.

§ 3
1
. Głosowania rady nadzorczej są jawne, chyba że statut spółki lub regulamin rady
nadzorczej stanowi inaczej.

§ 4. (uchylony).

§ 5. Przepis art. 377 stosuje się odpowiednio.

Art. 389. [Przewodniczący rady nadzorczej; zwołanie posiedzenia rady nadzorczej;
podejmowanie uchwał w sprawach nieobjętych proponowanym porządkiem obrad]

§ 1. Pracami rady nadzorczej kieruje przewodniczący, na którym spoczywa obowiązek
należytego organizowania jej prac, a w szczególności zwoływania posiedzeń rady nadzorczej.
Statut spółki może przyznawać określone uprawnienia związane z organizacją rady nadzorczej i
sposobem wykonywania przez nią czynności również innym jej członkom.


§ 2. Posiedzenia rady nadzorczej zwołuje się przez zaproszenia, w których oznacza się datę,
godzinę i miejsce posiedzenia oraz proponowany porządek obrad, a także sposób wykorzystania
środków bezpośredniego porozumiewania się na odległość podczas posiedzenia. Statut spółki
może określać sposób oraz termin zwołania posiedzenia rady nadzorczej.

§ 3. Podczas posiedzenia rada nadzorcza może podejmować uchwały również w sprawach
nieobjętych proponowanym porządkiem obrad, jeżeli żaden z członków rady nadzorczej
biorących udział w posiedzeniu się temu nie sprzeciwi, chyba że statut spółki stanowi inaczej.
Statut spółki może również stanowić, że podjęcie przez radę nadzorczą podczas posiedzenia
uchwał w określonych sprawach musi być zapowiedziane w zaproszeniu.

§ 4. Zarząd lub członek rady nadzorczej mogą żądać zwołania posiedzenia rady nadzorczej,
podając proponowany porządek obrad. Przewodniczący rady nadzorczej zwołuje posiedzenie z
porządkiem obrad zgodnym z żądaniem, które odbywa się nie później niż w terminie dwóch
tygodni od dnia otrzymania żądania.

§ 5. Jeżeli przewodniczący rady nadzorczej nie zwoła posiedzenia zgodnie z § 4, występujący z
żądaniem może je zwołać samodzielnie.

§ 6. Rada nadzorcza może odbywać posiedzenia również bez formalnego zwołania, jeżeli
wszyscy członkowie wyrażą na to zgodę oraz nie zgłoszą sprzeciwu dotyczącego wniesienia
poszczególnych spraw do porządku obrad.

§ 7. Posiedzenia rady nadzorczej powinny być zwoływane w miarę potrzeb, jednak nie rzadziej
niż raz w każdym kwartale roku obrotowego.

Art. 390. [Delegowanie do czynności nadzorczych]

§ 1. Rada nadzorcza wykonuje swoje obowiązki kolegialnie.

§ 2. Jeżeli rada nadzorcza została wybrana w drodze głosowania oddzielnymi grupami, każda
grupa ma prawo delegować jednego spośród wybranych przez siebie członków rady nadzorczej
do stałego indywidualnego wykonywania czynności nadzorczych. Członkowie ci mają prawo
uczestniczenia w posiedzeniach zarządu z głosem doradczym. Zarząd jest obowiązany
zawiadomić ich uprzednio o każdym swoim posiedzeniu oraz zarządzeniu głosowania w trybie
pisemnym lub przy wykorzystaniu środków bezpośredniego porozumiewania się na odległość.
Członkowie delegowani do stałego indywidualnego wykonywania czynności nadzorczych mają
także prawo podejmować indywidualnie czynności nadzorcze określone w art. 382 § 4. Przepis

art. 382 § 5 stosuje się.

§ 3. Członkowie rady nadzorczej, o których mowa w § 2, otrzymują wynagrodzenie, którego
wysokość ustala walne zgromadzenie. Walne zgromadzenie może powierzyć to uprawnienie
radzie nadzorczej. Do takich członków stosuje się zakaz konkurencji, o którym mowa w art. 380.


Art. 390
1
. [Delegowanie członków rady nadzorczej do samodzielnego pełnienia
określonych czynności nadzorczych; komitet rady nadzorczej]

§ 1. Rada nadzorcza może również:
1) delegować swoich członków do samodzielnego pełnienia określonych czynności
nadzorczych;
2) ustanawiać doraźny lub stały komitet rady nadzorczej, składający się z członków rady
nadzorczej, do pełnienia określonych czynności nadzorczych (komitet rady nadzorczej).

§ 2. Skorzystanie przez radę nadzorczą z uprawnień określonych w § 1 nie zwalnia jej
członków z odpowiedzialności za sprawowanie nadzoru w spółce.

§ 3. Delegowany członek rady nadzorczej, o którym mowa w § 1 pkt 1, oraz komitet rady
nadzorczej mają prawo podejmować czynności nadzorcze określone w art. 382 § 4, chyba że
rada nadzorcza postanowi inaczej. Przepis art. 382 § 5 stosuje się.

§ 4. Delegowany członek rady nadzorczej, o którym mowa w § 1 pkt 1, oraz komitet rady
nadzorczej powinni co najmniej raz w każdym kwartale roku obrotowego udzielać radzie
nadzorczej informacji o podejmowanych czynnościach nadzorczych oraz ich wynikach.

Art. 391. [Uchwały rady nadzorczej w spółce akcyjnej]

§ 1. Uchwały rady nadzorczej zapadają bezwzględną większością głosów, chyba że statut
stanowi inaczej. Statut może przewidywać, że w przypadku równości głosów rozstrzyga głos
przewodniczącego rady nadzorczej.

§ 2. Do protokołów rady nadzorczej stosuje się odpowiednio przepisy dotyczące protokołów
zarządu.

§ 3. Walne zgromadzenie może uchwalić regulamin rady nadzorczej, określający jej
organizację i sposób wykonywania czynności. Statut może upoważnić radę nadzorczą do
uchwalenia jej regulaminu.

Art. 392. [Wynagrodzenie członków rady nadzorczej w spółce akcyjnej]

§ 1. Członkom rady nadzorczej może zostać przyznane wynagrodzenie. Wynagrodzenie określa
statut lub uchwała walnego zgromadzenia.

§ 2. Wynagrodzenie członków rady w formie prawa udziału w zysku spółki za dany rok
obrotowy, przeznaczonym do podziału między akcjonariuszy zgodnie z art. 347 § 1, może
uchwalić tylko walne zgromadzenie.

§ 3. Członkom rady nadzorczej przysługuje zwrot kosztów związanych z udziałem w pracach
rady.

Oddział 3
Walne zgromadzenie

Art. 393. [Konieczność podjęcia uchwały przez walne zgromadzenie w spółce akcyjnej]
Uchwały walnego zgromadzenia, poza innymi sprawami wymienionymi w niniejszym dziale lub
w statucie, wymaga:
1) rozpatrzenie i zatwierdzenie sprawozdania zarządu z działalności spółki oraz
sprawozdania finansowego za ubiegły rok obrotowy oraz udzielenie absolutorium członkom
organów spółki z wykonania przez nich obowiązków;
2) postanowienie dotyczące roszczeń o naprawienie szkody wyrządzonej przy zawiązaniu
spółki lub sprawowaniu zarządu albo nadzoru;
3) zbycie i wydzierżawienie przedsiębiorstwa lub jego zorganizowanej części oraz
ustanowienie na nich ograniczonego prawa rzeczowego;
4) nabycie i zbycie nieruchomości, użytkowania wieczystego lub udziału w nieruchomości,
chyba że statut stanowi inaczej;
5) emisja obligacji zamiennych lub z prawem pierwszeństwa i emisja warrantów
subskrypcyjnych, o których mowa w art. 453 § 2;
6) nabycie własnych akcji w przypadku określonym w art. 362 § 1 pkt 2 oraz upoważnienie
do ich nabywania w przypadku określonym w art. 362 § 1 pkt 8;
7) zawarcie umowy, o której mowa w art. 4 § 1 pkt 4 lit. f.

Art. 393
1
. [Określenie zasad rozporządzania składnikami aktywów trwałych lub
dokonywania niektórych czynności prawnych]
Uchwała walnego zgromadzenia lub statut spółki może określać zasady postępowania w zakresie
rozporządzania składnikami aktywów trwałych lub dokonywania niektórych czynności
prawnych.

Art. 394. [Umowy o nabycie mienia]

§ 1. Umowy o nabycie dla spółki jakiegokolwiek mienia, za cenę przewyższającą jedną
dziesiątą wpłaconego kapitału zakładowego, od założyciela lub akcjonariusza albo dla spółki lub
spółdzielni zależnej od założyciela lub akcjonariusza spółki, zawarte przed upływem dwóch lat
od dnia zarejestrowania spółki, wymagają uchwały walnego zgromadzenia, powziętej
większością dwóch trzecich głosów.

§ 2. Przepis § 1 stosuje się również do nabycia mienia od spółki dominującej albo spółki lub
spółdzielni zależnej.


§ 3. Walnemu zgromadzeniu należy przedłożyć sprawozdanie zarządu spełniające warunki
określone w art. 311. Sprawozdanie powinno być poddane badaniu i ogłoszone przed walnym
zgromadzeniem w sposób określony w art. 312 § 7. Przepisy art. 312
1 
stosuje się odpowiednio.

§ 4. Przepisów § 1-3 nie stosuje się do nabycia mienia na podstawie przepisów o zamówieniach
publicznych, postępowaniu likwidacyjnym, upadłościowym i egzekucyjnym oraz do nabycia
papierów wartościowych i towarów na rynku regulowanym.

Art. 395. [Zwyczajne walne zgromadzenie]

§ 1. Zwyczajne walne zgromadzenie powinno się odbyć w terminie sześciu miesięcy po
upływie każdego roku obrotowego.

§ 2. Przedmiotem obrad zwyczajnego walnego zgromadzenia powinno być:
1) rozpatrzenie i zatwierdzenie sprawozdania zarządu z działalności spółki oraz
sprawozdania finansowego za ubiegły rok obrotowy;
2) powzięcie uchwały o podziale zysku albo o pokryciu straty;
3) udzielenie członkom organów spółki absolutorium z wykonania przez nich obowiązków.

§ 2
1
. W spółkach, o których mowa w art. 90c ust. 1 ustawy z dnia 29 lipca 2005 r. o ofercie
publicznej i warunkach wprowadzania instrumentów finansowych do zorganizowanego systemu
obrotu oraz o spółkach publicznych (Dz. U. z 2022 r. poz. 2554 oraz z 2023 r. poz. 825 i 1723),
przedmiotem obrad zwyczajnego walnego zgromadzenia powinno być również powzięcie
uchwały, o której mowa w art. 90g ust. 6 tej ustawy, lub przeprowadzenie dyskusji, o której
mowa w art. 90g ust. 7 tej ustawy.

§ 3. Przepis § 2 pkt 3 dotyczy wszystkich osób, które pełniły funkcję członków organów spółki
w ostatnim roku obrotowym. Członkowie organów spółki, których mandaty wygasły przed
dniem walnego zgromadzenia, mają prawo uczestniczyć w zgromadzeniu, przeglądać
dokumenty, o których mowa w § 4, oraz przedkładać do nich uwagi na piśmie. Żądanie
dotyczące skorzystania z tych uprawnień powinno być złożone zarządowi na piśmie najpóźniej
na tydzień przed walnym zgromadzeniem.

§ 4. Dokumenty odpowiadające treścią sprawozdaniu zarządu z działalności spółki,
sprawozdaniu finansowemu, sprawozdaniu rady nadzorczej lub sprawozdaniu z badania są
wydawane akcjonariuszowi na jego żądanie, które może zostać zgłoszone licząc od dnia
zwołania zwyczajnego walnego zgromadzenia. Dokumenty udostępnia się niezwłocznie, nie
później niż w terminie dwóch dni powszednich od dnia zgłoszenia żądania. Na żądanie
akcjonariusza dokumenty udostępnia się w postaci elektronicznej, w tym przy wykorzystaniu
środków komunikacji elektronicznej.

§ 5. Przedmiotem zwyczajnego walnego zgromadzenia może być również rozpatrzenie i

zatwierdzenie sprawozdania finansowego grupy kapitałowej w rozumieniu przepisów o
rachunkowości oraz inne sprawy niż wymienione w § 2.

§ 6. Za rok obrotowy, w którym działalność spółki przez cały czas pozostawała zawieszona i
nie doszło do zamknięcia ksiąg rachunkowych na koniec tego roku obrotowego zwyczajne
walne zgromadzenie może się nie odbyć na podstawie uchwały walnego zgromadzenia. W takim
przypadku przedmiotem obrad następnego zwyczajnego walnego zgromadzenia są również
sprawy, o których mowa w § 2, dotyczące roku obrotowego, w którym działalność spółki
pozostawała zawieszona.

Art. 396. [Kapitał zapasowy spółki na pokrycie straty]

§ 1. Na pokrycie straty należy utworzyć kapitał zapasowy, do którego przelewa się co najmniej
8% zysku za dany rok obrotowy, dopóki kapitał ten nie osiągnie co najmniej jednej trzeciej
kapitału zakładowego.

§ 2. Do kapitału zapasowego należy przelewać nadwyżki, osiągnięte przy emisji akcji powyżej
ich wartości nominalnej, a pozostałe - po pokryciu kosztów emisji akcji.

§ 3. Do kapitału zapasowego wpływają również dopłaty, które uiszczają akcjonariusze w
zamian za przyznanie szczególnych uprawnień ich dotychczasowym akcjom, o ile te dopłaty nie
będą użyte na wyrównanie nadzwyczajnych odpisów lub strat.

§ 4. Statut może przewidywać tworzenie innych kapitałów na pokrycie szczególnych strat lub
wydatków (kapitały rezerwowe).

§ 5. O użyciu kapitału zapasowego i rezerwowego rozstrzyga walne zgromadzenie; jednakże
części kapitału zapasowego w wysokości jednej trzeciej kapitału zakładowego można użyć
jedynie na pokrycie straty wykazanej w sprawozdaniu finansowym.

Art. 397. [Uchwała o dalszym istnieniu spółki]
Jeżeli bilans sporządzony przez zarząd wykaże stratę przewyższającą sumę kapitałów
zapasowego i rezerwowych oraz jedną trzecią kapitału zakładowego, zarząd obowiązany jest
niezwłocznie zwołać walne zgromadzenie celem powzięcia uchwały dotyczącej dalszego
istnienia spółki.

Art. 397
1
. [Obowiązek zwołania walnego zgromadzenia w spółce akcyjnej w razie
rezygnacji członka zarządu skutkującej nieobsadzeniem żadnego mandatu w zarządzie]
W przypadku, o którym mowa w art. 369 § 5
2
, członek zarządu jest obowiązany zwołać walne
zgromadzenie. Przepisu art. 399 § 1 nie stosuje się.

Art. 398. [Nadzwyczajne walne zgromadzenie]

Nadzwyczajne walne zgromadzenie zwołuje się w przypadkach określonych w niniejszym dziale
lub w statucie, a także gdy organy lub osoby uprawnione do zwoływania walnych zgromadzeń
uznają to za wskazane.

Art. 399. [Zwołanie walnego zgromadzenia w spółce akcyjnej]

§ 1. Walne zgromadzenie zwołuje zarząd.

§ 2. Rada nadzorcza może zwołać zwyczajne walne zgromadzenie, jeżeli zarząd nie zwoła go
w terminie określonym w niniejszym dziale lub w statucie, oraz nadzwyczajne walne
zgromadzenie, jeżeli zwołanie go uzna za wskazane.

§ 3. Akcjonariusze reprezentujący co najmniej połowę kapitału zakładowego lub co najmniej
połowę ogółu głosów w spółce mogą zwołać nadzwyczajne walne zgromadzenie. Akcjonariusze
wyznaczają przewodniczącego tego zgromadzenia.

§ 4. Statut może upoważnić do zwołania zwyczajnego walnego zgromadzenia, jeżeli zarząd nie
zwoła go w terminie określonym w niniejszym dziale lub w statucie, oraz do zwołania
nadzwyczajnego walnego zgromadzenia, także inne osoby.

Art. 400. [Żądanie zwołania zgromadzenia przez akcjonariuszy]

§ 1. Akcjonariusz lub akcjonariusze reprezentujący co najmniej jedną dwudziestą kapitału
zakładowego mogą żądać zwołania nadzwyczajnego walnego zgromadzenia i umieszczenia
określonych spraw w porządku obrad tego zgromadzenia; statut może upoważnić do żądania
zwołania nadzwyczajnego walnego zgromadzenia akcjonariuszy reprezentujących mniej niż
jedną dwudziestą kapitału zakładowego.

§ 2. Żądanie zwołania nadzwyczajnego walnego zgromadzenia należy złożyć zarządowi na
piśmie lub w postaci elektronicznej.

§ 3. Jeżeli w terminie dwóch tygodni od dnia przedstawienia żądania zarządowi nadzwyczajne
walne zgromadzenie nie zostanie zwołane, sąd rejestrowy może upoważnić do zwołania
nadzwyczajnego walnego zgromadzenia akcjonariuszy występujących z tym żądaniem. Sąd
wyznacza przewodniczącego tego zgromadzenia.

§ 4. Zgromadzenie, o którym mowa w § 1, podejmuje uchwałę rozstrzygającą, czy koszty
zwołania i odbycia zgromadzenia ma ponieść spółka. Akcjonariusze, na żądanie których zostało
zwołane zgromadzenie, mogą zwrócić się do sądu rejestrowego o zwolnienie z obowiązku
pokrycia kosztów nałożonych uchwałą zgromadzenia.

§ 5. W zawiadomieniu o zwołaniu nadzwyczajnego walnego zgromadzenia, o którym mowa w

§ 3, należy powołać się na postanowienie sądu rejestrowego.

Art. 401. [Żądanie umieszczenia spraw w porządku obrad walnego zgromadzenia w

spółce akcyjnej]

§ 1. Akcjonariusz lub akcjonariusze reprezentujący co najmniej jedną dwudziestą kapitału
zakładowego mogą żądać umieszczenia określonych spraw w porządku obrad najbliższego
walnego zgromadzenia. Żądanie powinno zostać zgłoszone zarządowi nie później niż na
czternaście dni przed wyznaczonym terminem zgromadzenia. W spółce publicznej termin ten
wynosi dwadzieścia jeden dni. Żądanie powinno zawierać uzasadnienie lub projekt uchwały
dotyczącej proponowanego punktu porządku obrad. Żądanie może zostać złożone w postaci
elektronicznej.

§ 2. Zarząd jest obowiązany niezwłocznie, jednak nie później niż na cztery dni przed
wyznaczonym terminem walnego zgromadzenia, ogłosić zmiany w porządku obrad,
wprowadzone na żądanie akcjonariuszy. W spółce publicznej termin ten wynosi osiemnaście
dni. Ogłoszenie następuje w sposób właściwy dla zwołania walnego zgromadzenia.

§ 3. Jeżeli walne zgromadzenie jest zwoływane w trybie art. 402 § 3, przepisów § 1 i 2 nie
stosuje się.

§ 4. Akcjonariusz lub akcjonariusze spółki publicznej reprezentujący co najmniej jedną
dwudziestą kapitału zakładowego mogą przed terminem walnego zgromadzenia zgłaszać spółce
na piśmie lub przy wykorzystaniu środków komunikacji elektronicznej projekty uchwał
dotyczące spraw wprowadzonych do porządku obrad walnego zgromadzenia lub spraw, które
mają zostać wprowadzone do porządku obrad. Spółka niezwłocznie ogłasza projekty uchwał na
stronie internetowej.

§ 5. Każdy z akcjonariuszy może podczas walnego zgromadzenia zgłaszać projekty uchwał
dotyczące spraw wprowadzonych do porządku obrad.

§ 6. Statut może upoważnić do żądania umieszczenia określonych spraw w porządku obrad
najbliższego walnego zgromadzenia oraz do zgłaszania spółce na piśmie lub przy wykorzystaniu
środków komunikacji elektronicznej projektów uchwał dotyczących spraw wprowadzonych do
porządku obrad walnego zgromadzenia lub spraw, które mają zostać wprowadzone do porządku
obrad, akcjonariuszy reprezentujących mniej niż jedną dwudziestą kapitału zakładowego.

Art. 402. [Tryb zwołania walnego zgromadzenia w spółce akcyjnej]

§ 1. Walne zgromadzenie zwołuje się przez ogłoszenie, które powinno być dokonane co
najmniej na trzy tygodnie przed terminem walnego zgromadzenia.

§ 2. W ogłoszeniu należy oznaczyć datę, godzinę i miejsce walnego zgromadzenia oraz
szczegółowy porządek obrad. W przypadku zamierzonej zmiany statutu powołać należy
dotychczas obowiązujące postanowienia, jak również treść projektowanych zmian. Jeżeli jest to
uzasadnione znacznym zakresem zamierzonych zmian, ogłoszenie może zawierać projekt

nowego tekstu jednolitego statutu wraz z wyliczeniem nowych lub zmienionych postanowień
statutu.

§ 3. Walne zgromadzenie może być zwołane za pomocą listów poleconych lub przesyłek
nadanych pocztą kurierską, wysłanych co najmniej dwa tygodnie przed terminem walnego
zgromadzenia. Dzień wysłania listów lub przesyłek uważa się za dzień ogłoszenia. Zamiast listu
lub przesyłki zawiadomienie może być wysłane akcjonariuszowi na adres do doręczeń
elektronicznych, pocztą elektroniczną na adres wskazany w rejestrze akcjonariuszy albo za
pisemną zgodą akcjonariusza na wskazany przez niego inny adres poczty elektronicznej.

Art. 402
1
. [Tryb zwoływania zgromadzenia spółki publicznej]

§ 1. Walne zgromadzenie spółki publicznej zwołuje się przez ogłoszenie dokonywane na
stronie internetowej spółki oraz w sposób określony dla przekazywania informacji bieżących
zgodnie z przepisami o ofercie publicznej i warunkach wprowadzania instrumentów
finansowych do zorganizowanego systemu obrotu oraz o spółkach publicznych.

§ 2. Ogłoszenie powinno być dokonane co najmniej na dwadzieścia sześć dni przed terminem
walnego zgromadzenia.

Art. 402
2
. [Treść ogłoszenia]
Ogłoszenie o walnym zgromadzeniu spółki publicznej powinno zawierać co najmniej:
1) datę, godzinę i miejsce walnego zgromadzenia oraz szczegółowy porządek obrad;
2) precyzyjny opis procedur dotyczących uczestniczenia w walnym zgromadzeniu i
wykonywania prawa głosu, w szczególności informacje o:
a) prawie akcjonariusza do żądania umieszczenia określonych spraw w porządku obrad
walnego zgromadzenia,
b) prawie akcjonariusza do zgłaszania projektów uchwał dotyczących spraw wprowadzonych
do porządku obrad walnego zgromadzenia lub spraw, które mają zostać wprowadzone do
porządku obrad przed terminem walnego zgromadzenia,
c) prawie akcjonariusza do zgłaszania projektów uchwał dotyczących spraw wprowadzonych
do porządku obrad podczas walnego zgromadzenia,
d) sposobie wykonywania prawa głosu przez pełnomocnika, w tym w szczególności o
formularzach stosowanych podczas głosowania przez pełnomocnika, oraz sposobie
zawiadamiania spółki przy wykorzystaniu środków komunikacji elektronicznej o
ustanowieniu pełnomocnika,
e) możliwości i sposobie uczestniczenia w walnym zgromadzeniu przy wykorzystaniu
środków komunikacji elektronicznej,
f) sposobie wypowiadania się w trakcie walnego zgromadzenia przy wykorzystaniu środków

komunikacji elektronicznej,
g) sposobie wykonywania prawa głosu drogą korespondencyjną lub przy wykorzystaniu
środków komunikacji elektronicznej,
h) prawie akcjonariusza do zadawania pytań dotyczących spraw umieszczonych w porządku
obrad walnego zgromadzenia;
3) dzień rejestracji uczestnictwa w walnym zgromadzeniu, o którym mowa w art. 406
1
;
4) informację, że prawo uczestniczenia w walnym zgromadzeniu mają tylko osoby będące
akcjonariuszami spółki w dniu rejestracji uczestnictwa w walnym zgromadzeniu;
5) wskazanie, gdzie i w jaki sposób osoba uprawniona do uczestnictwa w walnym
zgromadzeniu może uzyskać pełny tekst dokumentacji, która ma być przedstawiona walnemu
zgromadzeniu, oraz projekty uchwał lub, jeżeli nie przewiduje się podejmowania uchwał,
uwagi zarządu lub rady nadzorczej spółki, dotyczące spraw wprowadzonych do porządku
obrad walnego zgromadzenia lub spraw, które mają zostać wprowadzone do porządku obrad
przed terminem walnego zgromadzenia;
6) wskazanie adresu strony internetowej, na której będą udostępnione informacje dotyczące
walnego zgromadzenia.

Art. 402
3
. [Obowiązek prowadzenia strony internetowej]

§ 1. Spółka publiczna zamieszcza na własnej stronie internetowej od dnia zwołania walnego
zgromadzenia:
1) ogłoszenie o zwołaniu walnego zgromadzenia;
2) informację o ogólnej liczbie akcji w spółce i liczbie głosów z tych akcji w dniu
ogłoszenia, a jeżeli akcje są różnych rodzajów - także o podziale akcji na poszczególne
rodzaje i liczbie głosów z akcji poszczególnych rodzajów;
3) dokumentację, która ma być przedstawiona walnemu zgromadzeniu;
4) projekty uchwał lub, jeżeli nie przewiduje się podejmowania uchwał, uwagi zarządu lub
rady nadzorczej spółki, dotyczące spraw wprowadzonych do porządku obrad walnego
zgromadzenia lub spraw, które mają zostać wprowadzone do porządku obrad przed terminem
walnego zgromadzenia;
5) formularze pozwalające na wykonywanie prawa głosu przez pełnomocnika lub drogą
korespondencyjną, jeżeli nie są one wysyłane bezpośrednio do wszystkich akcjonariuszy.

§ 2. Jeżeli formularze, o których mowa w § 1 pkt 5, z przyczyn technicznych nie mogą zostać
udostępnione na stronie internetowej, spółka publiczna wskazuje na tej stronie sposób i miejsce
uzyskania formularzy. W takim przypadku spółka publiczna wysyła formularze nieodpłatnie za

pośrednictwem operatora pocztowego w rozumieniu ustawy z dnia 23 listopada 2012 r. - Prawo
pocztowe (Dz. U. z 2023 r. poz. 1640) każdemu akcjonariuszowi na jego żądanie.

§ 3. Formularze, o których mowa w § 1 pkt 5, powinny zawierać proponowaną treść uchwały
walnego zgromadzenia i umożliwiać:
1) identyfikację akcjonariusza oddającego głos oraz jego pełnomocnika, jeżeli akcjonariusz
wykonuje prawo głosu przez pełnomocnika;
2) oddanie głosu w rozumieniu art. 4 § 1 pkt 9;
3) złożenie sprzeciwu przez akcjonariuszy głosujących przeciwko uchwale;
4) zamieszczenie instrukcji dotyczących sposobu głosowania w odniesieniu do każdej z
uchwał, nad którą głosować ma pełnomocnik.

Art. 402
4
. [Informacje publikowane przez doradcę akcjonariusza do spraw głosowania]

§ 1. W celu należytego informowania akcjonariuszy o dokładności i wiarygodności
podejmowanych przez siebie działań doradca akcjonariusza do spraw głosowania co rok
zamieszcza na swojej stronie internetowej informacje związane z przygotowywaniem przez
niego badań, porad i rekomendacji dotyczących głosowania. Informacje te obejmują w
szczególności:
1) zasadnicze cechy stosowanych metod i modeli;
2) główne źródła informacji, z których korzysta doradca akcjonariusza do spraw głosowania;
3) procedury stosowane w celu zagwarantowania odpowiedniej jakości badań, porad i
rekomendacji dotyczących głosowania oraz w celu zagwarantowania odpowiednich
kwalifikacji zaangażowanych w proces ich przygotowania pracowników;
4) informacje, czy doradca akcjonariusza do spraw głosowania uwzględnia uwarunkowania
rynkowe, prawne i regulacyjne oraz uwarunkowania dotyczące konkretnej spółki, a jeżeli je
uwzględnia, to w jaki sposób;
5) kluczowe cechy strategii dotyczących głosowania stosowanych w odniesieniu do każdego
rynku;
6) informacje, czy doradca akcjonariusza do spraw głosowania prowadzi dialog ze spółkami
będącymi przedmiotem jego badań, porad lub rekomendacji dotyczących głosowania oraz czy
prowadzi dialog z interesariuszami spółki, a jeżeli prowadzi taki dialog - informacje na temat
zakresu i charakteru takiego dialogu;
7) politykę dotyczącą zapobiegania ewentualnym sprzecznościom interesów i zarządzania
nimi.

§ 2. Informacje, o których mowa w § 1, są dostępne na stronie internetowej doradcy

akcjonariusza do spraw głosowania bezpłatnie przez co najmniej trzy lata od dnia ich publikacji.

Art. 402
5
. [Zasady etyki zawodowej doradcy akcjonariusza do spraw głosowania]

§ 1. Doradca akcjonariusza do spraw głosowania zamieszcza na swojej stronie internetowej
informację o stosowanych przez niego zasadach etyki zawodowej oraz sprawozdania dotyczące
stosowania tych zasad.

§ 2. W przypadku gdy doradca akcjonariusza do spraw głosowania nie stosuje w swojej
działalności zasad etyki zawodowej, informuje o tym w jednoznaczny sposób na swojej stronie
internetowej. Informacja taka wyjaśnia przyczyny niestosowania przez niego zasad etyki
zawodowej oraz przedstawia uzasadnienie ich niestosowania. W przypadku gdy doradca
akcjonariusza do spraw głosowania jedynie częściowo odstępuje od stosowania zasad etyki
zawodowej, informuje na swojej stronie internetowej, od stosowania jakiej części takich zasad
odstąpił. Informacja taka wyjaśnia przyczyny takiego częściowego odstąpienia, a w przypadkach
gdy doradca akcjonariusza do spraw głosowania zastosował w ich miejsce inne środki
alternatywne, zawiera wskazanie tych środków.

§ 3. Informacje, o których mowa w § 1 i 2, są co rok aktualizowane.

§ 4. Informacje, o których mowa w § 1 i 2, mogą być publikowane razem z informacjami, o
których mowa w art. 402
4 

§ 1.

Art. 402
6
. [Obowiązek informowania przez doradcę akcjonariusza do spraw głosowania o
sprzecznościach interesów]
Doradca akcjonariusza do spraw głosowania niezwłocznie informuje podmioty, na rzecz których
świadczy usługi, o istniejących lub potencjalnych sprzecznościach interesów lub o relacjach
biznesowych, które mogą mieć wpływ na przygotowanie przez niego badań, porad lub
rekomendacji dotyczących głosowania, jak również o działaniach, które podjął w celu
wyeliminowania lub ograniczenia takich sprzeczności interesów lub które podjął w celu
zarządzania nimi.

Art. 403. [Miejsce walnego zgromadzenia w spółce akcyjnej]
Walne zgromadzenie odbywa się w siedzibie spółki. Walne zgromadzenie spółki publicznej
może odbyć się także w miejscowości będącej siedzibą spółki prowadzącej rynek regulowany,
na którym akcje tej spółki są przedmiotem obrotu. Statut może zawierać odmienne
postanowienia dotyczące miejsca zwołania walnego zgromadzenia, jednakże zgromadzenia
mogą odbywać się wyłącznie na terytorium Rzeczypospolitej Polskiej.

Art. 404. [Powzięcie uchwały nieobjętej porządkiem obrad]


§ 1. W sprawach nieobjętych porządkiem obrad nie można powziąć uchwały, chyba że cały
kapitał zakładowy jest reprezentowany na walnym zgromadzeniu, a nikt z obecnych nie zgłosił
sprzeciwu dotyczącego powzięcia uchwały.

§ 2. Wniosek o zwołanie nadzwyczajnego walnego zgromadzenia oraz wnioski o charakterze
porządkowym mogą być uchwalone, mimo że nie były umieszczone w porządku obrad.

Art. 405. [Powzięcie uchwały bez formalnego zwołania zgromadzenia]

§ 1. Uchwały można powziąć, mimo braku formalnego zwołania walnego zgromadzenia, jeżeli
cały kapitał zakładowy jest reprezentowany, a nikt z obecnych nie zgłosił sprzeciwu
dotyczącego odbycia walnego zgromadzenia lub wniesienia poszczególnych spraw do porządku
obrad.

§ 2. (uchylony).

Art. 406. [Niektórzy uprawnieni do uczestnictwa w zgromadzeniu]

§ 1. Uprawnieni z akcji oraz zastawnicy i użytkownicy, którym przysługuje prawo głosu, mają
prawo uczestniczenia w walnym zgromadzeniu spółki niebędącej spółką publiczną, jeżeli zostali
wpisani do rejestru akcjonariuszy co najmniej na tydzień przed odbyciem walnego
zgromadzenia.

§ 2. (uchylony).

Art. 406
1
. [Akcjonariusze uprawnieni do uczestnictwa w zgromadzeniu spółki publicznej]

§ 1. Prawo uczestniczenia w walnym zgromadzeniu spółki publicznej mają tylko osoby będące
akcjonariuszami spółki na szesnaście dni przed datą walnego zgromadzenia (dzień rejestracji
uczestnictwa w walnym zgromadzeniu).

§ 2. Dzień rejestracji uczestnictwa w walnym zgromadzeniu jest jednolity dla uprawnionych z
akcji na okaziciela i akcji imiennych.

Art. 406
2
. [Niektórzy uprawnieni do uczestnictwa w zgromadzeniu spółki publicznej]
Zastawnicy i użytkownicy, którym przysługuje prawo głosu, mają prawo uczestniczenia w
walnym zgromadzeniu spółki publicznej, jeżeli ustanowienie na ich rzecz ograniczonego prawa
rzeczowego jest zarejestrowane na rachunku papierów wartościowych w dniu rejestracji
uczestnictwa w walnym zgromadzeniu.

Art. 406
3
. [Zaświadczenie o prawie uczestnictwa w walnym zgromadzeniu]

§ 1. Na żądanie uprawnionego z akcji spółki publicznej oraz zastawnika lub użytkownika,
którym przysługuje prawo głosu, zgłoszone nie wcześniej niż po ogłoszeniu o zwołaniu walnego

zgromadzenia i nie później niż w pierwszym dniu powszednim po dniu rejestracji uczestnictwa
w walnym zgromadzeniu, podmiot prowadzący rachunek papierów wartościowych wystawia
imienne zaświadczenie o prawie uczestnictwa w walnym zgromadzeniu. Zaświadczenie zawiera:
1) firmę (nazwę), siedzibę, adres i pieczęć wystawiającego oraz numer zaświadczenia;
2) liczbę akcji;
3) odrębne oznaczenie akcji, o którym mowa w art. 55 ustawy z dnia 29 lipca 2005 r. o
obrocie instrumentami finansowymi;
4) firmę (nazwę), siedzibę i adres spółki publicznej, która wyemitowała akcje;
5) wartość nominalną akcji;
6) imię i nazwisko albo firmę (nazwę) uprawnionego z akcji, zastawnika albo użytkownika;
7) siedzibę (miejsce zamieszkania) i adres uprawnionego z akcji, zastawnika albo
użytkownika;
8) cel wystawienia zaświadczenia;
9) wzmiankę, komu przysługuje prawo głosu z akcji;
10) datę i miejsce wystawienia zaświadczenia;
11) podpis osoby upoważnionej do wystawienia zaświadczenia.

§ 2. Na żądanie uprawnionego z akcji, zastawnika lub użytkownika w treści zaświadczenia
powinna zostać wskazana część lub powinny zostać wskazane wszystkie akcje zarejestrowane na
rachunku papierów wartościowych.

§ 3. Ustawa z dnia 29 lipca 2005 r. o obrocie instrumentami finansowymi może wskazywać
inne dokumenty równoważne zaświadczeniu, pod warunkiem że podmiot wystawiający takie
dokumenty został wskazany podmiotowi prowadzącemu depozyt papierów wartościowych dla
spółki publicznej.

§ 4. Listę uprawnionych z akcji oraz zastawników i użytkowników, którym przysługuje prawo
głosu, do uczestnictwa w walnym zgromadzeniu spółki publicznej spółka ustala na podstawie
wykazu sporządzonego przez podmiot prowadzący depozyt papierów wartościowych.

§ 5. Podmiot prowadzący depozyt papierów wartościowych sporządza wykaz, o którym mowa
w § 4, na podstawie wykazów przekazywanych nie później niż na dwanaście dni przed dniem
walnego zgromadzenia przez podmioty uprawnione zgodnie z ustawą z dnia 29 lipca 2005 r. o
obrocie instrumentami finansowymi. Podstawą sporządzenia wykazów przekazywanych
podmiotowi prowadzącemu depozyt papierów wartościowych są wystawione imienne
zaświadczenia o prawie uczestnictwa w walnym zgromadzeniu spółki publicznej.

§ 6. Podmiot prowadzący depozyt papierów wartościowych udostępnia spółce publicznej

wykaz, o którym mowa w § 4, przy wykorzystaniu środków komunikacji elektronicznej nie
później niż na tydzień przed dniem walnego zgromadzenia. Jeżeli z przyczyn technicznych
wykaz nie może zostać udostępniony w taki sposób, podmiot prowadzący depozyt papierów
wartościowych wydaje go w postaci dokumentu sporządzonego na piśmie nie później niż na
sześć dni przed dniem walnego zgromadzenia; wydanie następuje w siedzibie organu
zarządzającego podmiotem.

Art. 406
4
. [Przenoszenie akcji]
Akcjonariusz spółki publicznej może przenosić akcje w okresie między dniem rejestracji
uczestnictwa w walnym zgromadzeniu a dniem zakończenia walnego zgromadzenia.

Art. 406
5
. [Elektroniczne zgromadzenie w spółce akcyjnej]

§ 1. Udział w walnym zgromadzeniu można wziąć również przy wykorzystaniu środków
komunikacji elektronicznej, chyba że statut spółki stanowi inaczej. O udziale w walnym
zgromadzeniu w sposób, o którym mowa w zdaniu pierwszym, postanawia zwołujący to
zgromadzenie.

§ 2. Udział w walnym zgromadzeniu, o którym mowa w § 1 obejmuje w szczególności:
1) dwustronną komunikację w czasie rzeczywistym wszystkich osób uczestniczących w
walnym zgromadzeniu, w ramach której mogą one wypowiadać się w toku obrad walnego
zgromadzenia, przebywając w innym miejscu niż miejsce obrad walnego zgromadzenia, i
2) wykonywanie osobiście lub przez pełnomocnika prawa głosu przed lub w toku walnego
zgromadzenia.

§ 3. Rada nadzorcza określi w formie regulaminu szczegółowe zasady udziału w walnym
zgromadzeniu przy wykorzystywaniu środków komunikacji elektronicznej. Regulamin nie może
określać wymogów i ograniczeń, które nie są niezbędne do identyfikacji akcjonariuszy i
zapewnienia bezpieczeństwa komunikacji elektronicznej.

§ 4. Spółka publiczna zapewnia transmisję obrad walnego zgromadzenia w czasie
rzeczywistym. Nie narusza to obowiązków informacyjnych określonych w przepisach o ofercie
publicznej i warunkach wprowadzania instrumentów finansowych do zorganizowanego systemu
obrotu oraz o spółkach publicznych.

§ 5. W przypadku wykonywania prawa głosu przy wykorzystaniu środków komunikacji
elektronicznej spółka niezwłocznie przesyła akcjonariuszowi elektroniczne potwierdzenie
otrzymania głosu.

§ 6. Na wniosek akcjonariusza, złożony nie później niż po upływie trzech miesięcy od dnia
walnego zgromadzenia, spółka przesyła akcjonariuszowi lub jego pełnomocnikowi

potwierdzenie, że jego głos został prawidłowo zarejestrowany oraz policzony, chyba że takie
potwierdzenie zostało przekazane akcjonariuszowi lub jego pełnomocnikowi wcześniej.

§ 7. W przypadku gdy potwierdzenie, o którym mowa w § 6, otrzyma pośrednik, o którym
mowa w art. 68i ust. 1 pkt 1 ustawy z dnia 29 lipca 2005 r. o obrocie instrumentami
finansowymi lub podmiot, o którym mowa w art. 68i ust. 2 tej ustawy, niezwłocznie przekazuje
on potwierdzenie akcjonariuszowi lub jego pełnomocnikowi. Przepis art. 68k ust. 6 tej ustawy
stosuje się odpowiednio.

Art. 406
6
. [Prawo uczestnictwa członków zarządu i rady nadzorczej]
Członkowie zarządu i rady nadzorczej mają prawo uczestniczenia w walnym zgromadzeniu.

Art. 407. [Lista uprawnionych]

§ 1. Lista akcjonariuszy uprawnionych do uczestnictwa w walnym zgromadzeniu, podpisana
przez zarząd, zawierająca nazwiska i imiona albo firmy (nazwy) uprawnionych, ich miejsce
zamieszkania (siedzibę), liczbę, rodzaj i numery akcji oraz liczbę przysługujących im głosów,
powinna być wyłożona w lokalu zarządu przez trzy dni powszednie przed odbyciem walnego
zgromadzenia. Osoba fizyczna może podać adres do doręczeń albo adres do doręczeń
elektronicznych zamiast miejsca zamieszkania. Akcjonariusz może przeglądać listę
akcjonariuszy w lokalu zarządu oraz żądać odpisu listy za zwrotem kosztów jego sporządzenia.

§ 1
1
. Akcjonariusz spółki publicznej może żądać przesłania mu listy akcjonariuszy
nieodpłatnie na adres do doręczeń elektronicznych albo pocztą elektroniczną, podając adres, na
który lista powinna być wysłana.

§ 2. Akcjonariusz ma prawo żądać wydania odpisu wniosków w sprawach objętych
porządkiem obrad w terminie tygodnia przed walnym zgromadzeniem.

§ 3. Jeżeli prawo głosu z akcji przysługuje zastawnikowi lub użytkownikowi, okoliczność tę
zaznacza się na liście akcjonariuszy na wniosek uprawnionego.

Art. 408. [Ważność walnego zgromadzenia w spółce akcyjnej]

§ 1. Jeżeli przepisy niniejszego działu lub statutu nie stanowią inaczej, walne zgromadzenie jest
ważne bez względu na liczbę reprezentowanych na nim akcji.

§ 2. Walne zgromadzenie może zarządzać przerwy w obradach większością dwóch trzecich
głosów. Łącznie przerwy nie mogą trwać dłużej niż trzydzieści dni.

Art. 409. [Otwarcie walnego zgromadzenia w spółce akcyjnej]

§ 1. Jeżeli przepisy niniejszego działu lub statutu nie stanowią inaczej, walne zgromadzenie
otwiera przewodniczący rady nadzorczej albo jego zastępca, a następnie spośród osób

uprawnionych do uczestnictwa w walnym zgromadzeniu wybiera się przewodniczącego. W razie
nieobecności tych osób walne zgromadzenie otwiera prezes zarządu albo osoba wyznaczona
przez zarząd.

§ 2. Przewodniczący walnego zgromadzenia nie ma prawa, bez zgody walnego zgromadzenia,
usuwać lub zmieniać kolejności spraw zamieszczonych w porządku obrad.

Art. 410. [Lista obecności]

§ 1. Lista obecności zawierająca spis uczestników walnego zgromadzenia z wymienieniem
liczby akcji, które każdy z nich przedstawia, i służących im głosów, podpisana przez
przewodniczącego walnego zgromadzenia, powinna być sporządzona niezwłocznie po wyborze
przewodniczącego i wyłożona podczas obrad tego zgromadzenia.

§ 2. Na wniosek akcjonariuszy, posiadających jedną dziesiątą kapitału zakładowego
reprezentowanego na tym walnym zgromadzeniu, lista obecności powinna być sprawdzona
przez wybraną w tym celu komisję, złożoną co najmniej z trzech osób. Wnioskodawcy mają
prawo wyboru jednego członka komisji.

Art. 411. [Prawo głosu]

§ 1. Akcja daje prawo do jednego głosu na walnym zgromadzeniu.

§ 2. Prawo głosu przysługuje od dnia pełnego pokrycia akcji, chyba że statut stanowi inaczej.

§ 3. Statut może ograniczyć prawo głosu akcjonariuszy dysponujących powyżej jednej
dziesiątej ogółu głosów w spółce. Do liczby głosów jakimi dysponuje akcjonariusz dolicza się
głosy przysługujące mu jako zastawnikowi lub użytkownikowi lub na podstawie innego tytułu
prawnego. Ograniczenie może również dotyczyć innych osób, dysponujących prawem głosu
jako zastawnik, użytkownik lub na podstawie innych tytułów prawnych. Ograniczenie to może
dotyczyć wyłącznie wykonywania prawa głosu z akcji przekraczających limit głosów określony
w statucie.

§ 4. Statut może przewidywać także kumulację głosów należących do akcjonariuszy, między
którymi istnieje stosunek dominacji lub zależności w rozumieniu niniejszej lub odrębnej ustawy,
a także określać zasady redukcji głosów. W takim przypadku do głosów z akcji spółki
dominującej dolicza się głosy z akcji spółki lub spółdzielni zależnej.

Art. 411
1
. [Głosowanie korespondencyjne na walnym zgromadzeniu spółki publicznej]

§ 1. Akcjonariusz spółki publicznej może oddać głos na walnym zgromadzeniu drogą
korespondencyjną, jeżeli przewiduje to regulamin walnego zgromadzenia.

§ 2. Spółka publiczna niezwłocznie udostępnia na stronie internetowej formularze pozwalające
na wykonywanie prawa głosu dotyczące projektów uchwał zgłoszonych przez akcjonariuszy i

ogłoszonych na stronie internetowej zgodnie z art. 401 § 4. Przepis art. 402
3 

§ 2 stosuje się.

§ 3. Głos oddany w innej formie niż na formularzu, na formularzu niespełniającym wymagań
wskazanych w art. 402
3 

§ 3 lub dodatkowych wymagań przewidzianych statutem spółki lub
regulaminem walnego zgromadzenia jest nieważny.

§ 4. Spółka publiczna podejmuje odpowiednie działania służące identyfikacji akcjonariusza
głosującego drogą korespondencyjną. Działania te powinny być proporcjonalne do celu.

Art. 411
2
. [Szczegółowe warunki głosowania korespondencyjnego na walnym
zgromadzeniu spółki publicznej]

§ 1. Przy obliczaniu kworum oraz wyników głosowania uwzględnia się głosy oddane
korespondencyjnie, które spółka otrzymała nie później niż w chwili zarządzenia głosowania na
walnym zgromadzeniu.

§ 2. Głosy oddane korespondencyjnie są jawne od chwili ogłoszenia wyników głosowania.

---

Część 6 z 11